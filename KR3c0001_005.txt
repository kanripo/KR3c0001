# -*- mode: mandoku-view; -*-
#+TITLE: 管子
#+DATE: 2015-09-11 03:51:04.626031
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB03n0115-005管子-卷第五.
<pb:KR3c0001_SBCK_005-1a>¶
管子卷第五　唐司空房　𤣥齡　注¶
　　　八觀第十三　法禁第十四¶
　　　　重令第十五¶
八觀第十三　外言四¶
大城不可以不完郭周不可以外通里域不可以橫通(横通/謂從)¶
(旁而/通也)閭閈不可以毋闔(闔扉/也)宫垣𨵿閉不可以不脩故大城¶
不完則亂賊之人謀郭周外通則姦遁踰越者作里域橫通¶
則攘奪竊盜者不止閭閈無闔外内交通則男女無别宫垣¶
不備𨵿閉不固雖有良貨不能守也故形勢不得爲非則姦¶
邪之人慤愿(禁禦周固形勢不得爲非則姦/邪之人無從生心而變爲慤愿)禁罰威嚴則𥳑慢之¶
人整齊憲令著明則蠻夷之人不敢犯賞慶信必則有功者¶
勸敎訓習俗者衆則君民化變而不自知也(習俗而善不知善之爲/善猶入芝蘭之室不知)¶
<pb:KR3c0001_SBCK_005-1b>¶
(芳之爲/芳也)是故明君在上位刑省罰寡非可刑而不刑非可罪而¶
不罪也明君者閉其門塞其塗弇其迹使民母由接於淫非¶
之地(旣閉出非之門又塞生過之塗成罪之迹莫不掩/匿如此則自然端直欲接淫非之地其路無由也)是以民之道正行¶
善也若性然故罪罰寡而民以治矣¶
行其田野視其耕芸計其農事而飢飽之國可以知也其耕¶
之不深芸之不謹地冝不任草田多穢耕者不必肥荒者不¶
必墝以人猥計其野(猥衆也以人衆之多/少計其野之廣狹也)草田多而辟田少者雖¶
不水旱飢國之野也若是而民寡則不足以守其地若是而¶
民衆則國貧民飢以此過水旱則衆散而不收彼民不足以¶
守者其城不固民飢者不可以使戰衆散而不收則國爲丘¶
墟故曰有地君國而不務耕芸&KR0009;生之君也故曰行其田野¶
視其耕芸計其農事而飢飽之國可知也¶
<pb:KR3c0001_SBCK_005-2a>¶
行其山澤觀其桑麻計其六畜之産而貧富之國可知也夫¶
山澤廣大則草木易多也壤地肥饒則桑麻易殖也薦(子見/反)¶
草多衍則六畜易繁也(薦茂草也莊周/曰麋鹿食薦)山澤雖廣草木毋禁壤¶
地雖肥桑麻毋數薦草雖多六畜有征(征/賦)閉貨之門也(無貨可/出若閉)¶
(門/然)故曰時貨不遂金玉雖多(時貨謂穀/帛畜産也)謂之貧國也故曰行其¶
山澤觀其桑麻計其六畜之産而貧富之國可知也¶
入國邑視宫室觀車馬衣服而侈儉之國可知也夫國城大¶
而田野淺狹者其野不足以養其民城域大而人民寡者其¶
民不足以守其城宫營大而室屋寡者其室不足以實其宫¶
室屋衆而人徒寡者其人不足以處其室囷倉寡而臺榭繁¶
者其藏不足以共其費(囷倉所藏不足/以供臺榭之費)故曰主上無積而宫室美¶
氓家無積而衣服脩(氓家謂/民家也)乘車者飾觀望步行者雜文采本¶
<pb:KR3c0001_SBCK_005-2b>¶
資少而末用多者(本資謂/榖帛)侈國之俗也國侈則用費用費則民¶
貧民貧則姦智生姦智生則邪巧作故姦邪之所生生於匱¶
不足匱不足之所生生於侈侈之所生生於毋度故曰審度量¶
節衣服儉財用禁侈泰爲國之急也不通於若計者(若計謂密/度量以下)¶
不可使用國故曰入國邑視宫室觀車馬衣服而侈儉之國可知也¶
課凶饑計師役觀臺榭量國費而實虚之國可知也凡田野萬¶
家之衆可食之地方五十里可以爲足矣萬家以下則就山¶
澤可矣(萬家以下其人少可/以就山澤逐便利)萬家以上則去山澤可矣(萬家以上其/人多則去山)¶
(澤就原陸而/山澤有禁也)彼野悉辟而民無積者國地小而食地淺也田半¶
墾而民有餘食而粟米多者國地大而食地博也國地大而¶
野不辟者君好貨而臣好利者也(君臣好貨利則妨/農功故其野不辟)辟地廣而民¶
不足者上賦重流其藏者也(上賦重則人/藏流散也)故曰粟行於三百里(賦/重)¶
<pb:KR3c0001_SBCK_005-3a>¶
(則粟賤故人逺行而/之或逺人來籴也)則國毋一年之積粟行於四百里則國毋二年¶
之積粟行於五百里則衆有飢色其稼亡三之一者命曰小凶¶
(三分常稼而亡其一時有/凶災故也故謂小凶也)小凶三年而大凶(比三年不熟/故曰大凶也)大凶則衆有¶
大遺苞矣(時旣大凶無復畜積雖相振/濟但苞裹升斗以相遺也)什一之師什三毋事則稼¶
亡三之一(師法也十一而稅周禮之通法今乃/十三而税無事於舊稼亡三之一也)稼亡三之一而非有故蓋¶
積也則道有損瘠矣(旣已亡三之一又無故積則/道行之人有毁損羸瘠者也)什一之師三年不¶
解非有餘食也則民有鬻子矣(旣師十一三年而不解此當有餘食/而不餘則以遇嵗凶故也所以人有)¶
(鬻子/者)故曰山林雖近草木雖美宫室必有度禁發必有時是何¶
也曰大木不可獨伐也大木不可獨舉也大木不可獨運也¶
大木不可加之薄墻之上(凡此必資衆力則妨農事故/宫室須有度禁發須有時也)故曰山林雖¶
廣草木雖美禁發必有時國雖充盈金玉雖多宫室必有度¶
江海雖廣池澤雖博魚鼈雖多罔罟必有正(多少小/大之正)舩網不可¶
<pb:KR3c0001_SBCK_005-3b>¶
一財而成也(必多財/然後成)非私草木愛魚鼈也惡廢民於生榖也故¶
曰先王之禁山澤之作者博民於生榖也彼民非榖不食榖¶
非地不生地非民不動(動謂發/生穀物)民非作力毋以致財天下之¶
所生生於用力(天下所以存其/生各由用力也)用力之所生生於勞身是故主¶
上用財毋巳是民用力毋休也(財從力生故用財不/已則用力不休也)故曰臺榭相¶
望者其上下相怨也(上怨下不供/下怨上多稅)民毋餘積者其禁不必止(民/飢)¶
(貧則爲盜賊/故禁不止也)衆有遺苞者其戰不必勝(戰士飢則力/屈故戰不勝)道有損瘠¶
者其守不必固(損瘠則死期將/至故守不固也)故令不必行禁不必止戰不必¶
勝守不必固則危亡隨其後矣故曰課凶飢計師役觀臺榭¶
量國費實虚之國可知也¶
入州里觀習俗聽民之所以化其上(君斯作矣人胥効/矣故人莫不化上)而治亂之¶
國可知也州里不鬲(無限/鬲也)閭閈不設出入毋時早晏不禁則¶
<pb:KR3c0001_SBCK_005-4a>¶
攘奪竊盜攻擊殘賊之民毋自勝矣(自從也旣不設備/則盗賊無從而勝)食谷水巷¶
鑿井(谷水巷井則出/汲者生其婬放)場圃接(鄰家子女/易得交通)樹木&KR0791;(婬非者/易爲)宫墻毁¶
壊門戸不閉外内交通則男女之别毋自正矣郷毋長游(什長游/宗也)¶
里毋士舎(士謂里尉每里當/置舎使尉居焉)時無㑹同(郷里每時當有㑹/同所以結恩好也)喪蒸不聚¶
(蒸冬/祭名)禁罰不嚴則齒長輯睦毋自生矣(郷里長弟/當以齒也)故昬禮不謹¶
則民不脩廉論賢不郷舉則士不及行貨財行於國則法令¶
毁於官請謁得於上則黨與成於下郷官毋法制百姓羣徒¶
不從此亡國弑君之所自生也故曰入州里觀習俗聽民之¶
所以化其上者而治亂之國可知也¶
入朝廷觀左右本求朝之臣(謂原本㝷求/朝之得失)論上下之所貴賤者¶
而彊弱之國可知也功多爲上禄賞爲下則積勞之臣不務¶
盡力(戰功曰多謂積勞之臣論其功多則居於/衆二及行禄賞翻在衆下故不務盡力也)治行爲上爵列爲下¶
<pb:KR3c0001_SBCK_005-4b>¶
則豪桀材臣不務竭能便辟左右不論功能而有爵禄則百¶
姓疾怨非上賤爵輕禄(左右不論能而有爵禄則百姓/非但疾怨又非上輕賤爵祿也)金玉貨財商¶
賈之人不論而在爵禄(不論志行使之/在爵禄之位也)則上令輕法制毁權重¶
之人不論才能而得尊位則民倍本行而求外勢彼積勞之¶
人不務盡力則兵士不戰矣豪桀材人不務竭能則内治不¶
别矣百姓疾怨非上賤爵輕禄則上毋以勸衆矣上令輕法¶
制毁則君毋以使臣臣毋以事君矣民倍本行而求外勢則¶
國之情僞竭在敵國矣(人旣倍本求外則國之情/僞盡在於敵矣竭盡也)故曰入朝廷觀¶
左右本朝之臣論上下之所貴賤者而彊弱之國可知也¶
置法出令臨衆用民計其威嚴寛惠行於其民與不行於其¶
民可知也法虚立而害䟽逺(謂其立法但能害䟽逺而/不行親近故曰虚立也)令一布而不¶
聽者存(不聽者存/是令不行)賤爵禄而毋功者富(無功者富則/有功者貧也)然則衆必¶
<pb:KR3c0001_SBCK_005-5a>¶
輕令而上位危(輕令則有無君/之心故上位危)故曰良田不在戰士三年而兵弱¶
(良田所以賞戰士不賞/則士無戰志故兵弱也)賞罰不信五年而破上賣官爵十年而亡¶
倍人倫而禽獸行十年而滅戰不勝弱也地四削入諸侯&KR0013;¶
也離本國徙都邑亡也有者異姓滅也(有其國者異姓之/人則宗廟滅也)故曰置¶
法出令臨衆用民計威嚴寛惠而行於其民不行於其民¶
可知也¶
計敵與量上意察國本觀民産之所有餘不足而存亡之國¶
可知也敵國彊而與國弱諫臣死而諛臣尊私情行而公法¶
毁然則與國不恃其親(謂黨與之國不/恃己以爲親也)而敵國不畏其彊(寇敵之/國不畏)¶
(己以爲/彊也)豪傑不安其位而積勞之人不懷其禄恱商販而不務¶
本貨則民偷處而不事積聚豪傑不安其位則良臣出積勞¶
之人不懷其禄則兵士不用民偷處而不事積聚則囷倉空¶
<pb:KR3c0001_SBCK_005-5b>¶
# SB1_0344-121.png
# page missing
<pb:KR3c0001_SBCK_005-5b>¶
私廢上之制而道其所聞(旣廢上之制故競道/其所聞兾遂其私欲)故下與官列法而上¶
與君分威國家之危必自此始矣(下謂庶人上謂/權臣列亦分也)昔者聖王之治其¶
民也不然廢上之法制者必負以恥(負猶被也廢法制者/必被之以恥辱也)財厚博¶
惠以私親於民者正經而自正矣(臣厚財而作福則正禮/經以示之其人自正矣)亂國之¶
道易國之常賜賞恣於己者聖王之禁也(賜賞者人君所獨用也/臣爲君事故須禁之也)¶
聖王旣殁受之者衰(嗣君/不徳)君人而不能知立君之道以爲國¶
本則大臣之贅下而射人心者必多矣(越職行恩曰贅福下者君/之事也今臣爲之故曰贅)¶
(臣之作福所邀射/人心必使歸己也)君不能審立其法以爲下制則百姓之立私¶
理而徑於利者必衆矣(徑謂邪行/以趣疾也)¶
昔者聖王之治人也不貴其人博學也欲其人之和同以聽¶
今也(博學而不聽今/姦人之雄也)泰誓曰紂有臣億萬人亦有億萬之心武¶
王有臣三千而一心故紂以億萬之心亡武王以一心存故有國¶
<pb:KR3c0001_SBCK_005-6a>¶
之君苟不能同人心一國威齊士義通上之治以爲下法則雖¶
有廣地衆民猶不能以爲安也君失其道則大臣比權重(與/權)¶
(重者/相比)以相舉於國小臣必循利以相就也故舉國之士以爲¶
亡黨(爲叛亡/之黨也)行公道以爲私惠(費公以/樹私也)進則相推於君退則相譽¶
於民各便其身而忘社稷以廣其居(容受/博也)聚徒威羣(蓄黨以/威衆)¶
上以蔽君下以索民(求人/附已)此皆弱君亂國之道也故國之危也¶
擅國權以深索於民者聖王之禁也其身毋任於上者聖王¶
之禁也進則受禄於君退則藏禄於室毋事治職但力事屬¶
私(其所勉力事務/者但屬意於私)王官私君事去(王之官私事則營/之君事則去之也)非其人而人私¶
行者聖王之禁也(臣旣非其人故其人但/爲私行所以禁之也)¶
脩行則不以親爲本(𥳑孝/敬也)治事則不以官爲主(邀虛/譽也)舉毋能¶
進毋功者聖王之禁也交人則以爲已賜(臣或下交於人恃/之以爲巳之恩賜)舉人則¶
<pb:KR3c0001_SBCK_005-6b>¶
以爲己勞(爲國舉賢恃之/以爲己之功勞)仕人則與分其禄者(薦人令仕得/禄與共分也)聖王之¶
禁也交於利通而獲於貧窮(臣所與交通者皆貨利末/業則農桑廢故獲於貧窮)輕取於其¶
民而重致於其君(下取於人輕然不難/上致於君僞飾成重)削上以附下枉法以求於¶
民者(削上威用附下成恩枉/君公法求人私恱也)聖王之禁也用不稱其人家富於其¶
列其禄甚寡而資財甚多者(列業也臣有用少而家業富禄寡/而資財多則以枉法取於人故也)聖王¶
之禁也拂丗以爲行非上以爲名常反上之法制以成羣於¶
國者(拂丗非上反違法制以結連/朋黨亦所謂姦人之雄也)聖王之禁也飾於貧窮而發於勤¶
勞權於貧賤(内富而外飾於貧窮内逸而外發/於勤勞可以致勢而權於貧窮也)身無職事家無常姓¶
列上下之閒議言爲民者聖王之禁也(姓生也身旣無職事家又無/常生自列於上下之間其有)¶
(言議每輒爲人以求名譽非/純粹之道故聖王禁之也)壹士以爲亡資脩田以爲亡本(每以壺/飱濟士)¶
(以爲亡去之資若趙孟之爲又/脩營田業以爲亡去之本也)則生之養私不死(旣有所備預則私養/其生雖亡而不死也)然¶
後失矯以深與上爲市者(自恃其備然後君失必矯其有不從則/示以去就之形而要之故曰與上爲市)聖¶
<pb:KR3c0001_SBCK_005-7a>¶
王之禁也審飾小節以示民(釣虗/譽也)時言大事以動上(示君以/不測也)逺¶
交以踰羣假爵以臨朝者(逺交四鄰以越羣黨虗/假髙爵威臨本朝也)聖王之禁也卑¶
身雜處(不𥳑/儔類)隱行辟𠋣(𠋣依也自隱其/行以避所依也)側入迎逺(側身而入國/挺出而迎逺)遁上¶
而遁民者(卑身雜處所以遁上/隱行避𠋣所以遁民)聖王之禁也詭俗異禮大言法行(大/爲)¶
(言譽以爲法/使人遵行也)難其所爲而髙自錯者(錯置/也)聖王之禁也守委閒¶
居博分以致衆(守其委積以閑居/博分其財以致衆)勤身遂行&KR0003;人以貨財(勤勞其身/以遂其行)¶
(施其貨財/以恱於人)濟人以買譽(濟施人貨財所/以買其聲譽)其身甚靜而使人求者(靜/而)¶
(多財故/人求之)聖王之禁也行辟而堅言詭而辯術非而博順惡而澤¶
者(所順習者惡事善/潤飾之令有光澤)聖王之禁也以朋黨爲友以蔽惡爲仁(朋/黨)¶
(有惡相爲㒚/蔽用此爲仁)以數變爲智以重斂爲忠以遂忿爲勇者聖王之¶
禁也固國之本其身務往於上深附於諸侯者(每國自有其本/臣無境外之交)¶
(今雖身務歸於上而心/有異託外深附於諸侯)聖王之禁也聖王之身治丗之時德行必¶
<pb:KR3c0001_SBCK_005-7b>¶
有所是道義必有所明故士莫敢詭俗異禮以自見於國莫¶
敢布惠緩行脩上下之交以和親於民(從容養民/謂之緩行)故莫敢超等¶
踰官漁利蘇功以取順其君(飾詐以釣君利謂之漁利因/少搆多謂之蘇功蘇生息也)聖王之治¶
民也進則使無由得其所利退則使無由避其所害必使反¶
乎安其位樂其羣務其職榮其名而后止矣(能如上事則/止而循常也)故踰¶
其官而離其羣者必使有害不能其事而失其職者必使有¶
恥是故聖王之敎民也以仁錯之以恥使之脩其能致其所成¶
而止故曰絶而定(絕邪/僻)靜而治安而尊舉錯而不變者聖王¶
之道也¶
重令第十五　外言六¶
凡君國之重器莫重於令令重則君尊君尊則國安令輕則¶
君卑君卑則國危故安國在乎尊君尊君在乎行令行令在¶
<pb:KR3c0001_SBCK_005-8a>¶
乎嚴罰罰嚴令行則百吏皆恐罰不嚴令不行則百吏皆喜¶
故明君察於治民之本本莫要於令故曰虧令者死益令者¶
死(増益令者/殺無赦)不行令者死留令者死(令當行而/故留之)不從令者死五者¶
死而無赦惟令是視(設令者必不/赦此五死也)故曰令重而下恐爲上者不¶
明令出雖自上而論可與不可者在下(不明之君雖日出令至於/可否必與下論而後定如)¶
(此者臣反制/君何令之爲)夫倍上令以爲威則行恣於已以爲私百吏奚不¶
喜之有(倍公則得成私虧/令而喜不亦冝乎)且夫令出雖自上而論可與不可者¶
在下是威下繫於民也(可否定於下則/是威下繫也)威下繫於民而求上之毋¶
危不可得也(下彊則/上危也)令出而留者無罪則是敎民不敬也(王/言)¶
(如絲其出如綸所謂敬/也留者不誅是敎不敬)令出而不行者毋罪行之者有罪是皆敎¶
民不聽也(不行無罪行之反誅人/之不聽上敎之然也)令出而論可與不可者在官是¶
威下分也(官謂百官可否定於/百官則是威下分也)益損者毋罪則是敎民邪途也¶
<pb:KR3c0001_SBCK_005-8b>¶
# image missing
¶(益謂增令者損謂虧令者二者/不罪人爲邪途上敎之然也)如此則巧佞之人將以¶
成私爲交比周之人將以此阿黨取與貪利之人將以此¶
收貨聚財懦弱之人將以此阿貴事富便辟伐矜之人將¶
以此買譽成名(凡此皆上開其隙則/下得縁隙而成姦也)故令一出示民邪途¶
五衢(五衢謂上之五死也死之/則五衢塞生之則五衢開)而求上之毋危下之毋亂¶
不可得也(五衢開/故也)菽粟不足末生不禁民必有飢餓之色¶
(末生謂以末/業爲生者也)而工以雕文刻鏤相稺也謂之逆(穉驕也人/有飢色不)¶
(息末以殺之反以雕/文相驕故謂之逆)布帛不足衣服毋度民必有凍寒之¶
傷而女以美衣錦繡綦組相稺也謂之逆萬乘藏兵之國¶
卒不能野戰應敵社稷必有危亡之患而士以毋分役相¶
稺也謂之逆(社稷有危人人皆當效死今/反以無分役相驕故謂之逆)爵人不論能禄¶
人不論功則士無爲行制死節(爵不論能故不爲行制禄/不論功故不爲死節也)¶
<pb:KR3c0001_SBCK_005-9a>¶
# image missing
而羣臣必通外請謁取權道行事便辟以貴富(謟事便辟/以得貴富)¶
爲榮華以相穉也謂之逆(不義富貴志士所以耻反以/爲榮華而相驕故以爲逆)朝¶
有經臣國以經俗民有經産(經常/也)何謂朝之經臣察身能¶
而受官不誣於上(無能受官/謂之誣上)謹於法令以治不阿黨(撓法/從私)¶
(謂之/阿黨)竭能盡力而不尚得(不貴/苟得)犯難離患而不辭死(致身/授命)¶
受禄不過其功(不以少/求多也)服位不侈其能(不以小/居大也)不以毋實¶
虚受者(有功勞而/後受禄)朝之經臣也何謂國之經俗所好惡不¶
違於上(從君/欲也)所貴賤不逆於令(遵法/制也)毋上拂之事(拂違/也)毋¶
下比之説毋侈泰之養(節而/適也)毋踰等之服(禮而/度也)謹於鄉里¶
之行(信而/悌也)而不逆於本朝之事者(行君/令也)國之經俗也何謂¶
民之經産畜長樹蓺(畜長謂/畜産也)務時殖穀力農墾草禁止末¶
事者民之經産也故曰朝不貴經臣則便辟得進毋功¶
<pb:KR3c0001_SBCK_005-9b>¶
# SB1_0344-128.png
虚取姦邪得行毋能上通則大臣不和(小人/好事)臣下不順上令難¶
行則&KR0063;難不捷(人心/不一)倉廩空虚財用不足則國毋以固守(人飢/則逃)¶
(散/也)三者見一焉則敵國制之矣(見一尚制/況兼有乎)故國不虚重兵不虚勝¶
民不虚用令不虚行凡國之重也必待兵之勝也而國乃重¶
凡兵之勝也必待民之用也而兵乃勝凡民之用也必待令¶
之行也而民乃用凡令之行也必待近者之勝也而令乃行¶
(先勝服近習/令乃得行)故禁不勝於親貴罰不行於便辟法禁不誅於嚴¶
重而害於䟽逺慶賞不施於卑賤而求令之必行不可得也¶
能不通於官受禄賞不當於功號令逆於民心動靜詭於時¶
變有功不必賞有罪不必誅令焉不必行禁焉不必止在上¶
位無以使下而求民之必用不可得也將帥不嚴威民心不¶
專一陳士不死制卒士不輕敵而求兵之必勝不可得也内守¶
<pb:KR3c0001_SBCK_005-10a>¶
不能完外攻不能服野戰不能制敵侵伐不能威四鄰而求¶
國之重不可得也德不加於弱小威不信於強大征伐不能¶
服天下而求霸諸侯不可得也威有與兩立(下亦有/立威者)兵有與分¶
爭(征伐有自/諸侯出)德不能懷逺國令不能一諸侯而求王天下不¶
可得也地大國富人衆兵彊此霸王之本也然而與危亡爲¶
鄰矣天道之數人心之變(所以與危亡爲鄰則以天/道數終人心變易故也)天道之數至¶
則反(終於下者/則反於上)盛則衰(日中則昃/月盈則蝕)人心之變有餘則驕(不足者/必謙)驕¶
則緩怠夫驕者驕諸侯驕諸侯者諸侯失於外(天子驕則/諸侯叛)緩¶
怠者民亂於内(緩怠必輕於/始故民亂)諸侯失於外民亂於内天道也(驕/怠)¶
(者必失外亂/内此天之道)此危亡之時也若夫地雖大而不并兼不攘奪人¶
雖衆不緩怠不傲下國雖富不侈泰不縱欲兵雖彊不輕侮¶
諸侯動衆用兵必爲天下政理此正天下之本而霸王之主也¶
<pb:KR3c0001_SBCK_005-10b>¶
凡先王治國之器三攻而毁之者六明王能勝其攻故不益於¶
三者而自有國正天下(明王雖勝攻於三器亦不加益/即勝能自有其國兼正天下)亂王不能勝其¶
攻故亦不損於三者而自有天下而亡(亂王旣不能勝攻三器自毁/更不滅此三者縱有天下之)¶
(大而遂/滅亡也)三器者何也曰號令也斧龯也禄賞也六攻者何也曰¶
親也貴也貨也色也巧侫也玩好也三器之用何也曰非號令¶
毋以使下非斧鉞毋以威衆非禄賞毋以勸民六攻之敗何也¶
(言六攻能敗三/器者謂何也)曰雖不聽而可以得存者(謂親/貴也)雖犯禁而可以得¶
免者(謂貨/色也)雖毋功而可以得富者(謂巧侫/玩好也)凡國有不聽而可¶
以得存者則號令不足以使下有犯禁而可以得免者則斧¶
鉞不足以威衆有毋功而可以得富者則禄賞不足以勸民¶
號令不足以使下斧鉞不足以威衆禄賞不足以勸民若此¶
則民毋爲自用(旣有罪不誅有功不賞/故人不自用其力也)民毋爲自用則戰不勝戰¶
<pb:KR3c0001_SBCK_005-11a>¶
不勝而守不固守不固則敵國制之矣然則先王將若之何¶
曰不爲六者變更於號令不爲六者疑錯於斧鉞不爲六者¶
益損於禄賞若此則逺近一心逺近一心則衆寡同力衆寡同¶
力則戰可以必勝而守可以必固非以并兼攘奪也以爲天¶
下政治也此正天下之道也¶
管子卷第五¶
