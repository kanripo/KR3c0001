# -*- mode: mandoku-view -*-
#+TITLE: 管子
#+DATE: 2015-09-23 10:10:20
#+PROPERTY: LASTPB  <md:KR3c0001_SBCK_004-1a>
#+PROPERTY: JUAN 5

¶
<md:KR3c0001_SBCK_005-1a>¶
<pb:KR3c0001_WYG_005-1a>
欽定四庫全書
　管子卷五
　　　　　　　　　　　唐　房𤣥齡　注¶
　　八觀第十三　¶　　　　　　　　　¶¶　外言四¶
大城不可以不完郭周不可以外通里域不可以横通
(横通謂從/旁而通¶也)閭閈不可以毋闔(闔扉/也)宫垣關閉不可以不
修故大城¶不完則亂賊之人謀郭周外通則姦遁踰越
者作里域横通¶則攘奪竊盜者不止閭閈無闔外内交
<pb:KR3c0001_WYG_005-1b>
通則男女無别宫垣¶不備關閉不固雖有良貨不能守
也故形勢不得為非則姦¶邪之人慤愿(禁禦周固形勢/不得為非則姦)
(邪之人無從生/心而變為慤愿)禁罰威嚴則簡慢之¶人整齊憲令著明
則蠻夷之人不敢犯賞慶信必則有功者¶勸教訓習俗
者衆則君民化變而不自知也(習俗而善不知善之為/善猶入芝蘭之室不知)<md:KR3c0001_SBCK_005-1b>¶(芳之為/芳也)是故明君在上位刑省罰寡非可刑而不刑非
可罪而¶不罪也明君者閉其門塞其塗弇其迹使民母
由接於淫非¶之地(既閉出非之門又塞生過之塗成罪/之迹莫不掩匿如此則自然端直欲)
<pb:KR3c0001_WYG_005-2a>
(接淫非之地/其路無由也)是以民之道正行¶善也若性然故罪罰寡
而民以治矣¶
行其田野視其耕芸計其農事而飢飽之國可以知也
其耕¶之不深芸之不謹地宜不任草田多穢耕者不必
肥荒者不¶必墝以人猥計其野(猥衆也以人衆之多/少計其野之廣狹也)草
田多而辟田少者雖¶不水旱飢國之野也若是而民寡
則不足以守其地若是而¶民衆則國貧民飢以此過水
旱則衆散而不收彼民不足以¶守者其城不固民飢者
<pb:KR3c0001_WYG_005-2b>
不可以使戰衆散而不收則國為丘¶&KR0469;故曰有地君國
而不務耕芸寄生之君也故曰行其田野¶視其耕芸計
其農事而飢飽之國可知也<md:KR3c0001_SBCK_005-2a>¶行其山澤觀其桑麻計其六畜之産而貧富之國可知
也夫¶山澤廣大則草木易多也壤地肥饒則桑麻易植
也薦(子見/¶反)草多衍則六畜易繁也(薦茂草也莊周/曰麋鹿食薦)山澤
雖廣草木毋禁壤¶地雖肥桑麻毋數薦草雖多六畜有
征(征/賦)閉貨之門也(無貨可出/若閉門¶然)故曰時貨不遂(時貨謂穀/帛畜産也)
<pb:KR3c0001_WYG_005-3a>
金玉雖多謂之貧國也故曰行其¶山澤觀其桑麻計其
六畜之産而貧富之國可知也¶
入國邑視宫室觀車馬衣服而侈儉之國可知也夫國
城大¶而田野淺狹者其野不足以養其民城域大而人
民寡者其¶民不足以守其城宫營大而室屋寡者其室
不足以實其宫¶室屋衆而人徒寡者其人不足以處其
室囷倉寡而臺榭繁¶者其藏不足以共其費(囷倉所藏/不足以供)
(臺榭/之費)故曰主上無積而宫室美¶氓家無積而衣服脩(氓/家)
<pb:KR3c0001_WYG_005-3b>
(謂民/家也)乘車者飾觀望步行者襍文采本<md:KR3c0001_SBCK_005-2b>¶資少而末用多
者(本資謂/榖帛)侈國之俗也國侈則用費用費則民¶貧民貧
則姦智生姦智生則邪巧作故姦邪之所生生於匱¶不
足匱不足之所生生於侈侈之所生生於毋度故曰審
度量¶節衣服儉財用禁侈泰為國之急也不通於若計
者(若計謂審/¶度量以下)不可使用國故曰入國邑視宫室觀車馬
衣服而侈儉之國可知也¶
課凶饑計師役觀臺榭量國費而實虗之國可知也凢
<pb:KR3c0001_WYG_005-4a>
田野萬¶家之衆可食之地方五十里可以為足矣萬家
以下則就山¶澤可矣(萬家以下其人少可/以就山澤逐便利)萬家以上則
去山澤可矣(萬家以上其人多則去山/¶澤就原陸而山澤有禁也)彼野悉辟而民
無積者國地小而食地淺也田半¶墾而民有餘食而粟
米多者國地大而食地博也國地大而¶野不辟者君好
貨而臣好利者也(君臣好貨利則妨/農功故其野不辟)辟地廣而民¶不足
者上賦重流其藏者也(上賦重則人/藏流散也)故曰粟行於三百
里(賦重則<md:KR3c0001_SBCK_005-3a>¶粟賤故人逺行/而糶之或逺人來糴也)則國毋一年之積粟行於四
<pb:KR3c0001_WYG_005-4b>
百里則國毋二年¶之積粟行於五百里則衆有飢色其
稼亡三之一者命曰小凶¶(三分常稼而亡其一時/有凶災故也故謂小凶)小凶
三年而大凶(比三年不熟/故曰大凶也)大凶則衆有¶大遺苞矣(時既/大凶)
(無復畜積雖相賑濟但/苞裹升斗以相遺也)什一之師什三毋事則稼¶亡三
之一(師法也十一而稅周禮之通法今乃/十三而税無事於舊稼亡三之一也)稼亡三之一
而非有故葢¶積也則道有損瘠矣(既已亡三之一又無/故積則道行之人有)
(毁損羸/瘠者也)什一之師三年不¶解非有餘食也則民有鬻子
矣(既師什一三年而不解此當有餘食而不/餘則以遇嵗凶故也所以人有¶鬻子者)故曰山林
<pb:KR3c0001_WYG_005-5a>
雖近草木雖美宫室必有度禁發必有時是何¶也曰大
木不可獨伐也大木不可獨舉也大木不可獨運也¶大
木不可加之薄牆之上(凡此必資衆力則妨農事故/宫室須有度禁發須有時也)故
曰山林雖¶廣草木雖美禁發必有時國雖充盈金玉雖
多宫室必有度¶江海雖廣池澤雖博魚鼈雖多罔罟必
有正(多少小/大之止)船網不可<md:KR3c0001_SBCK_005-3b>¶一財而成也(必多財/然後成)非私草木
愛魚鼈也惡廢民於生榖也故¶曰先王之禁山澤之作
者博民於生榖也彼民非榖不食榖¶非地不生地非民
<pb:KR3c0001_WYG_005-5b>
不動(動謂發/生穀物)民非作力毋以致財天下之¶所生生於用
力(天下所以存其/生各由用力也)用力之所生生於勞身是故主¶上用
財毋已是民用力毋休也(財從力生故用財不/已則用力不休也)故曰臺
榭相¶望者其上下相怨也(上怨下不供/下怨上多稅)民毋餘積者其
禁不必止(民飢¶貧則為盜/賊故禁不止也)衆有遺苞者其戰不必勝(戰/士)
(飢則力屈/故戰不勝)道有損瘠¶者其守不必固(損瘠則死期將/至故守不固也)故
令不必行禁不必止戰不必¶勝守不必固則危亡隨其
後矣故曰課凶飢計師役觀臺榭¶量國費實虚之國可
<pb:KR3c0001_WYG_005-6a>
知也¶
入州里觀習俗聴民之所以化其上(君斯作矣人胥效/矣故人莫不化上)
而治亂之¶國可知也州里不鬲(無限/鬲也)閭閈不設出入毋
時早晏不禁則<md:KR3c0001_SBCK_005-4a>¶攘奪竊盜攻擊殘賊之民毋自勝矣(自/從)
(也既不設備則/盜賊無從而勝)食谷水巷¶鑿井(谷水巷井則出/汲者生其婬放)場圃接
(鄰家子女/易得交通)樹木茂(婬非者/易為)宫牆毁¶壊門户不閉外内交
通則男女之别毋自正矣鄉毋長游(什長游/¶宗也)里毋士舍
(士謂里尉每里當/置舍使尉居焉)時無㑹同(鄉里每時當有㑹/同所以結恩好也)喪蒸不
<pb:KR3c0001_WYG_005-6b>
聚¶(蒸冬/祭名)禁罰不嚴則齒長輯睦毋自生矣(鄉里長弟/當以齒也)故
昏禮不謹¶則民不修廉論賢不鄉舉則士不及行貨財
行於國則法令¶毁於官請謁得於上則黨與成於下鄉
官毋法制百姓羣徒¶不從此亡國弑君之所自生也故
曰入州里觀習俗聴民之¶所以化其上者而治亂之國
可知也¶
入朝廷觀左右本求朝之臣(謂原本㝷求/朝之得失)論上下之所
貴賤者¶而强弱之國可知也功多為上禄賞為下則積
<pb:KR3c0001_WYG_005-7a>
勞之臣不務¶盡力(戰功曰多謂積勞之臣論其功多則/居於衆上及行禄賞翻在衆下故不)
(務盡/力也)治行為上爵列為下<md:KR3c0001_SBCK_005-4b>¶則豪傑材臣不務竭能便辟
左右不論功能而有爵禄則百¶姓疾怨非上賤爵輕禄
(左右不論能而有爵禄則百姓/非但疾怨非上又輕賤爵祿也)金玉貨財商¶賈之人不
論志行而有爵禄也(不論志行使之/在爵禄之位也)則上令輕法制毁
權重¶之人不論才能而得尊位則民倍本行而求外勢
彼積勞之¶人不務盡力則兵士不戰矣豪傑材人不務
竭能則内治不¶别矣百姓疾怨非上賤爵輕禄則上毋
<pb:KR3c0001_WYG_005-7b>
以勸衆矣上令輕法¶制毁則君毋以使臣臣毋以事君
矣民倍本行而求外勢則¶國之情偽竭在敵國矣(人既/倍本)
(求外則國之情偽盡/在於敵矣竭盡也)故曰入朝廷觀¶左右本求朝之臣
論上下之所貴賤者而彊弱之國可知也¶
置法出令臨衆用民計其威嚴寛惠行於其民與不行
於其¶民可知也法虗立而害疏逺(謂其立法但能害疏/逺而不行親近故曰)
(虗立/也)令一布而不¶聴者存(不聴者存/是令不行)賤爵禄而毋功者
富(無功者富則/有功者貧也)然則衆必<md:KR3c0001_SBCK_005-5a>¶輕令而上位危(輕令則有無/君之心故上)
<pb:KR3c0001_WYG_005-8a>
(位/危)故曰良田不在戰士三年而兵弱¶(良田所以賞戰士/不賞則士無戰志)
(故兵/弱也)賞罰不信五年而破上賣官爵十年而亡¶倍人倫
而禽獸行十年而滅戰不勝弱也地四削入諸侯破¶也
離本國徙都邑亡也有者異姓滅也(有其國者異姓之/人則宗廟滅也)
故曰置¶法出令臨衆用民計威嚴寛惠而行於其民不
行於其民¶可知也¶
計敵與量上意察國本觀民産之所有餘不足而存亡
之國¶可知也敵國彊而與國弱諫臣死而諛臣尊私情
<pb:KR3c0001_WYG_005-8b>
行而公法¶毁然則與國不恃其親(謂黨與之國不/恃己以為親也)而敵
國不畏其彊(寇敵之¶國不畏/己以為彊也)豪傑不安其位而積勞之
人不懷其禄悦商販而不務¶本貨則民偷處而不事積
聚豪傑不安其位則良臣出積勞¶之人不懷其禄則兵
士不用民偷處而不事積聚則囷倉空<md:KR3c0001_SBCK_005-5b>¶虗如是而君不
為變(不改常/而更化)然則攘奪竊盜殘賊進取之人起矣内者
廷無良臣(豪傑不/安其位)兵士不用(積勞之人不/懷其祿故也)囷倉空虗(民/偷)
(處而不事/積聚故也)而外有彊敵之憂則國居而自毁矣(居然自/致滅毁)
<pb:KR3c0001_WYG_005-9a>
故曰計敵與量上意察國本觀民産之所有餘不足而
存亡之國可知也故以此八者觀人主之國而人主毋
所匿其情矣
　　法禁第十四　　　　　　　　　　　外言五
法制不議則民不相私(君出法制下不敢議則/人奉公不相與為私)刑殺毋
赦則民不偷於為善(有過必誅則善惡明/故不為茍且之善)爵禄毋假則
下不亂其上(爵必有徳禄必有功不妄假人則/人知君我者必賢徳故不亂於上)三者藏
於官則為法施於國則成俗其餘不彊而治矣(三者謂/法刑爵)
<pb:KR3c0001_WYG_005-9b>
(也藏於官謂下不得擅其用如此則法施/俗成自斯之外雖不勉彊莫不從理矣)君壹置其儀
則百官守其法上明陳其制則下皆㑹其度矣君之置
其儀也不一則下之倍法而立私理者必多矣是以人
用其私廢上之制而道其所聞(既廢上之制故競道/其所聞冀遂其私欲)故
下與官列法而上¶與君分威國家之危必自此始矣(下/謂)
(庶人上謂權/臣列亦分也)昔者聖王之治其¶民也不然廢上之法制
者必負以恥(負猶被也廢法制者/必被之以恥辱也)財厚博¶惠以私親於
民者正經而自正矣(臣厚財而作福則正禮/經以示之其人自正矣)亂國之¶道
<pb:KR3c0001_WYG_005-10a>
易國之常賜賞恣於己者聖王之禁也(賜賞者人君所/獨用也¶臣為君)
(事故須/禁之也)聖王既没受之者衰(嗣君/不徳)君人而不能知立君
之道以為國¶本則大臣之贅下而射人心者必多矣(越/職)
(行恩曰贅福下者君¶之事也今臣為之故/曰贅臣之作福所邀射人心必使歸己也)君不能審立
其法以為下制則百姓之立私¶理而徑於利者必衆矣
(徑謂邪行/¶以趣疾也)昔者聖王之治人也不貴其人博學也欲其
人之和同以聴¶令也(博學而不聴令/姦人之雄也)泰誓曰紂有臣億
萬人亦有億萬之心武¶王有臣三千而一心故紂以億
<pb:KR3c0001_WYG_005-10b>
萬之心亡武王以一心存故有國<md:KR3c0001_SBCK_005-6a>¶之君茍不能同人心
一國威齊士義通上之治以為下法則雖¶有廣地衆民
猶不能以為安也君失其道則大臣比權重(與權重/¶者相比)以
相舉於國小臣必循利以相就也故舉國之士以為¶亡
黨(為叛亡/之黨也)行公道以為私惠(費公以/樹私也)進則相推於君退
則相譽¶於民各便其身而忘社稷以廣其居(容受/博也)聚徒
威羣(蓄黨以/威衆)¶上以蔽君下以索民(求人/附己)此皆弱君亂國
之道也故國之危也¶擅國權以深索於民者聖王之禁
<pb:KR3c0001_WYG_005-11a>
也其身毋任於上者聖王¶之禁也進則受禄於君退則
藏禄於室毋事治職但力事屬¶私(其所勉力事務/者但屬意於私)王官
私君事去(王之官私事則營/之君事則去之也)非其人而人私¶行者聖王
之禁也(臣既非其人故其人但/為私行所以禁之也)修¶行則不以親為本(簡/孝)
(敬/也)治事則不以官為主(邀虗/譽也)舉毋能¶進毋功者聖王之
禁也交人則以為己賜(臣或下交於人恃/之以為己之恩賜)舉人則<md:KR3c0001_SBCK_005-6b>¶以為
己勞(為國舉賢恃之/以為己之功勞)仕人則與分其禄者(薦人令仕得/禄與共分者)
聖王之¶禁也交於利通而獲於貧窮(臣所與交通者皆/貨利末業則農桑)
<pb:KR3c0001_WYG_005-11b>
(廢故獲/於貧窮)輕取於其¶民而重致於其君(下取於人輕然不/難上致於君偽飾)
(成/重)削上以附下枉法以求於¶民者(削上威用附下成恩/枉君公法求人私悅)
(也/)聖王之禁也用不稱其人家富於其¶列其禄甚寡而
資財甚多者(列業也臣有用少而家業富禄寡/而資財多則以枉法取於人故也)聖王¶之
禁也拂世以為行非上以為名常反上之法制以成羣
於¶國者(拂世非上反違法制以結連/朋黨亦所謂姦人之雄也)聖王之禁也飾於
貧窮而發於勤¶勞權於貧賤(内富而外飾於貧窮内逸/而外發於勤勞可以致勢)
(而權於/貧窮也)身無職事家無常姓¶列上下之間議言為民者
<pb:KR3c0001_WYG_005-12a>
聖王之禁也(姓生也身既無職事家又無¶常生自列於/上下之間其有言議每輒為人以求名譽)
(非純粹之道故/聖王禁之也)壺士以為亡資修田以為亡本(每以壺/飱濟士)
(以為¶亡去之資若趙孟之為又/修營田業以為亡去之本也)則生之養私不死(既有/所備)
(預則私養其生/雖亡而不死也)然¶後失矯以深與上為市者(自恃其備/然後君失)
(必矯其有不從則示以去就/之形而要之故曰與上為市)聖<md:KR3c0001_SBCK_005-7a>¶王之禁也審飾小節以
示民(釣虗/譽也)時言大事以動上(示君以/不測也)逺¶交以踰羣假爵
以臨朝者(逺交四鄰以越羣黨虗/假髙爵威臨本朝也)聖王之禁也卑¶身雜
處(不簡/儔類)隠行辟倚(倚依也自隠其/行以辟所依也)側入迎逺(側身而入/國挺出而)
<pb:KR3c0001_WYG_005-12b>
(迎/逺)遁上¶而遁民者(卑身雜處所以遁上/隠行避倚所以遁民)聖王之禁也詭
俗異禮大言法行(大¶為言譽以為/法使人遵行也)難其所為而髙自錯
者(錯置/也)聖王之禁也守委閒¶居博分以致衆(守其委積/以閑居博)
(分其財/以致衆)勤身遂行説人以貨財(勤勞其身¶以遂其行/施其貨財以悦於人)濟
人以買譽(濟施人貨財所/以買其聲譽)其身甚靜而使人求者(靜¶而/多財)
(故人/求之)聖王之禁也行辟而堅言詭而辯術非而博順惡
而澤¶者(所順習者惡事善/潤飾之令有光澤)聖王之禁也以朋黨為友以
蔽惡為仁(朋黨有¶惡相為/隠蔽用此為仁)以數變為智以重斂為忠以
<pb:KR3c0001_WYG_005-13a>
遂忿為勇者聖王之¶禁也固國之本其身務往於上深
附於諸侯者(每國自有其本臣無境外之交今雖身/務歸於¶上而心有異託外深附於諸侯)聖
王之禁也聖王之身治世之時徳行必<md:KR3c0001_SBCK_005-7b>¶有所是道義必
有所明故士莫敢詭俗異禮以自見於國莫¶敢布惠緩
行修上下之交以和親於民(從容養民/謂之緩行)故莫敢超等¶踰
官漁利蘇功以取順其君(飾詐以釣君利謂之漁利因/少構多謂之蘇功蘇生息也)
聖王之治¶民也進則使無由得其所利退則使無由避
其所害必使反¶乎安其位樂其羣務其職榮其名而後
<pb:KR3c0001_WYG_005-13b>
止矣(能如上事則/止而循常也)故踰¶其官而離其羣者必使有害不
能其事而失其職者必使有¶恥是故聖王之教民也以
仁錯之以恥使之修其能致其所成¶而止故曰絶而定
(絶邪/僻)靜而治安而尊舉錯而不變者聖王¶之道也¶
　　重令第十五　　　　　　　　　　　外言六¶
凡君國之重器莫重於令令重則君尊君尊則國安令
輕則¶君卑君卑則國危故安國在乎尊君尊君在乎行
令行令在<md:KR3c0001_SBCK_005-8a>¶乎嚴罰罰嚴令行則百吏皆恐罰不嚴令不
<pb:KR3c0001_WYG_005-14a>
行則百吏皆喜¶故明君察於治民之本本莫要於令故
曰虧令者死益令者¶死(増益令者/殺無赦)不行令者死留令者
死(令當行而/故留之)不從令者死五者¶死而無赦惟令是視(設/令)
(者必不赦/此五死也)故曰令重而下恐為上者不¶明令出雖自上
而論可與不可者在下(不明之君雖日出令至於可否/必與下論而後定如此者臣反)
(制¶君何/令之為)夫倍上令以為威則行恣於己以為私百吏奚
不¶喜之有(倍公則得成私虧/令而喜不亦宜乎)且夫令出雖自上而論可
與不可者¶在下是威下繫於民也(可否定於下則/是威下繫也)威下
<pb:KR3c0001_WYG_005-14b>
繫於民而求上之毋¶危不可得也(下彊則/上危也)令出而留者
無罪則是教民不敬也(王言¶如絲其出如綸所謂/敬也留者不誅是教不敬)令出
而不行者毋罪行之者有罪是皆教¶民不聴也(不行無/罪行之)
(反誅人之不聴/上教之然也)令出而論可與不可者在官¶是威下分
也(官謂百官可否定於/百官則是威下分也)益損者毋罪則是教民邪途也<md:KR3c0001_SBCK_005-8b>¶(益謂増令者損謂虧令者二者/不罪人為邪途上教之然也)如此則巧佞之人將以¶
此成私為交比周之人將以此阿黨取與貪利之人將
以此¶收貨聚財懦弱之人將以此阿貴事富便辟伐矜
<pb:KR3c0001_WYG_005-15a>
之人將¶以此買譽成名(凡此皆上開其隙則/下得縁隙而成姦也)故令一出
示民邪途¶五衢(五衢謂上之五死也死之/則五衢塞生之則五衢開)而求上之毋
危下之毋亂¶不可得也(五衢開/故也)菽粟不足末生不禁民
必有飢餓之色¶(末生謂以末/業為生者也)而工以雕文刻鏤相稺也
謂之逆(穉驕也人有飢色不息末以殺/¶之反以雕文相驕故謂之逆)布帛不足衣服
毋度民必有凍寒之¶傷而女以美衣錦繡綦組相稺也
謂之逆萬乘藏兵之國¶卒不能野戰應敵社稷必有危
亡之患而士以毋分役相¶稺也謂之逆(社稷有危人人/皆當效死今反)
<pb:KR3c0001_WYG_005-15b>
(以無分役相/蹻故謂之逆)爵人不論能禄¶人不論功則士無為行制
死節(爵不論能故不為行制禄/<md:KR3c0001_SBCK_005-9a>¶不論功故不為死節也)而羣臣必通外請謁取
權道行事便辟以貴富(諂事便辟/以得貴富)為¶榮華以相稺也謂
之逆(不義富貴志士所以恥反以/為榮華而相驕故以為逆)朝¶有經臣國有經俗
民有經産(經常/也)何謂朝之經臣察身能¶而受官不誣於
上(無能受官/謂之誣上)謹於法令以治不阿黨(撓法從私/謂之¶阿黨)竭能盡
力而不尚得(不貴/茍得)犯難離患而不辭死(致身/授命)¶受禄不過
其功(不以少/求多也)服位不侈其能(不以小/居大也)不以毋實¶虚受者
<pb:KR3c0001_WYG_005-16a>
(有功勞而/後受禄)朝之經臣也何謂國之經俗所好惡不¶違於
上(從君/欲也)所貴賤不逆於令(遵法/制也)毋上拂之事(拂違/也)毋¶下
比之説毋侈泰之養(節而/適也)毋踰等之服(禮而/度也)謹於鄉里¶
之行(信而/悌也)而不逆於本朝之事者(行君/令也)國之經俗也何
謂¶民之經産畜長樹蓺(畜長謂/畜産也)務時殖穀力農墾草禁
止末¶事者民之經産也故曰朝不貴經臣則便辟得進
毋功虚取奸邪得行毋能上通(賤經臣則/邪臣進)國不服經俗
則臣下不順而上令難行(俗無常/故也)民不務經産則倉廩
<pb:KR3c0001_WYG_005-16b>
空虚財用不足(輕本務/故也)便辟得進毋功<md:KR3c0001_SBCK_005-9b>¶虚取姦邪得行
毋能上通則大臣不和(小人/好事)臣下不順上令難¶行則應
難不㨗(人心/不一)倉廪空虚財用不足則國毋以固守(人飢/則逃)¶
(散/也)三者見一焉則敵國制之矣(見一而制/況兼有乎)故國不虚重
兵不虚勝¶民不虚用令不虚行凡國之重也必待兵之
勝也而國乃重¶凡兵之勝也必待民之用也而兵乃勝
凡民之用也必待令¶之行也而民乃用凡令之行也必
待近者之勝也而令乃¶行(先勝服近習/令乃得行)故禁不勝於親
<pb:KR3c0001_WYG_005-17a>
貴罰不行於便辟法禁不誅於嚴¶重而害於疏逺慶賞
不施於卑賤二三而求令之必行不可得也¶能不通於
官受禄賞不當於功號令逆於民心動靜詭於時¶變有
功不必賞有罪不必誅令焉不必行禁焉不必止在上¶
位無以使下而求民之必用不可得也將帥不嚴威民
心不¶專一陳士不死制卒士不輕敵而求兵之必勝不
可得也内守<md:KR3c0001_SBCK_005-10a>¶不能完外攻不能服野戰不能制敵侵伐
不能威四鄰而求¶國之重不可得也徳不加於弱小威
<pb:KR3c0001_WYG_005-17b>
不信於強大征伐不能¶服天下而求霸諸侯不可得也
威有與兩立(下亦有/立威者)兵有與分¶爭(征伐有自/諸侯出)徳不能懷
逺國令不能一諸侯而求王天下不¶可得也地大國富
人衆兵彊此霸王之本也然而與危亡為¶鄰矣天道之
數人心之變(所以與危亡為鄰則以天/道數終人心變易故也)天道之數至¶則
反(終於下者/則反於上)盛則衰(日中則昃/月盈則蝕)人心之變有餘則驕(不/足)
(者必/謙)驕¶則緩怠夫驕者驕諸侯驕諸侯者諸侯失於外
(天子驕則/諸侯叛)緩¶怠者民亂於内(緩怠必輕於/治故民亂)諸侯失於外
<pb:KR3c0001_WYG_005-18a>
民亂於内天道也(驕怠¶者必失外/亂内此天之道)此危亡之時也若夫
地雖大而不并兼不攘奪人¶雖衆不緩怠不傲下國雖
富不侈泰不縱欲兵雖強不輕侮¶諸侯動衆用兵必為
天下政理此正天下之本而霸王之主也<md:KR3c0001_SBCK_005-10b>¶凡先王治國
之器三攻而毁之者六明王能勝其攻故不益於¶三者
而自有國正天下(明王雖勝攻於三器亦不加益/即勝能自有其國兼正天下)亂王
不能勝其¶攻故亦不損於三者而自有天下而亡(亂王/既不)
(能勝攻三器自毁¶更不滅此三/者縱有天下之大而遂滅亡也)三器者何也曰號令也
<pb:KR3c0001_WYG_005-18b>
斧鉞也禄賞也六攻者何也曰¶親也貴也貨也色也巧
佞也玩好也三器之用何也曰非號令¶毋以使下非斧
鉞毋以威衆非禄賞毋以勸民六攻之敗何也¶(言六攻/能敗三)
(器者謂/何也)曰雖不聴而可以得存者(謂親/貴也)雖犯禁而可以
得¶免者(謂貨/色也)雖毋功而可以得富者(謂巧佞/玩好也)凡國有不
聴而可¶以得存者則號令不足以使下有犯禁而可以
得免者則斧¶鉞不足以威衆有毋功而可以得富者則
禄賞不足以勸民¶號令不足以使下斧鉞不足以威衆
<pb:KR3c0001_WYG_005-19a>
禄賞不足以勸民若此¶則民毋為自用(既有罪不誅有/功不賞故人不)
(自用其/力也)民毋為自用則戰不勝戰<md:KR3c0001_SBCK_005-11a>¶不勝而守不固守不
固則敵國制之矣然則先王將若之何¶曰不為六者變
更於號令不為六者疑錯於斧鉞不為六者¶益損於禄
賞若此則逺近一心逺近一心則衆寡同力衆寡同¶力
則戰可以必勝而守可以必固非以并兼攘奪也以為
天¶下政治也此正天下之道也¶
　
<pb:KR3c0001_WYG_005-19b>
　
　
　
　
　
　
　
　管子卷五
