# -*- mode: mandoku-view; -*-
#+TITLE: 管子
#+DATE: 2015-09-11 03:51:04.802803
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB03n0115-009管子-卷第九.
<pb:KR3c0001_SBCK_009-1a>¶
管子卷第九　唐司空房　𤣥齡　注¶
　　　霸形第二十二　霸言第二十三¶
　　　問第二十四　謀失第二十五¶
霸形第二十二(陳霸言/之形容)内言五¶
桓公在位管仲隰朋見立有閒有貳鴻飛而過之桓公嘆曰¶
仲父今彼鴻鵠有時而南有時而北有時而往有時而來四¶
方無逺所欲至而至焉非唯有羽翼之故是以能通其意於¶
天下乎管仲隰朋不對桓公曰二子何故不對管子對曰君¶
有霸王之心而夷吾非霸王之臣也是以不敢對桓公曰仲¶
父胡為然盍不當言寡人其有鄉乎(何不陳當言令/寡人有所歸向)寡人之有¶
仲父也猶飛鴻之有羽翼也若濟大水有舟楫也仲父不一言¶
敎寡人寡人之有耳將安聞道而得度哉(言何以自度得/至於霸王哉)管子¶
<pb:KR3c0001_SBCK_009-1b>¶
對曰君若將欲霸王舉大事乎則必從其本事矣桓公變躬¶
遷席拱手而問曰敢問何謂其本管子對曰齊國百姓公之¶
本也人甚憂飢而稅斂重人甚懼死而刑政險人甚傷勞而¶
上舉事不時公輕其稅斂則人不憂飢緩其刑政則人不懼¶
死舉事以時則人不傷勞桓公曰寡人聞仲父之言此三者¶
聞命矣不敢擅也將薦之先君(不敢專擅自發此命將進之宗廟告/先君而後行所謂以神道設敎者也)¶
於是令百官有司削方墨筆(方謂版牘也凡此/欲書其所定令也)明日皆朝於太¶
廟之門朝定令於百吏(因朝廟而定/百吏之令也)使稅者百一鍾(假令百石/而取一鍾)孤¶
㓜不刑澤梁時縱(放人入/不設禁)𨵿譏而不征市書而不賦(書謂錄/其名籍)¶
近者示之以忠信逺者示之以禮義行此數年而民歸之如¶
流水此其後宋伐杞狄伐邢衛桓公不救祼體紉𦙄稱疾(紉/猶)¶
(摩也自摩其胷/若有所痛患也)召管仲曰寡人有千嵗之食而無百嵗之夀今¶
<pb:KR3c0001_SBCK_009-2a>¶
有疾病姑樂乎管子曰諾於是令之縣鍾磬之榬(于元反榬所/以嚴飾之)¶
陳歌舞竽瑟之樂日殺數十牛者數旬羣臣進諫曰宋伐杞¶
狄伐邢衛君不可不救桓公曰寡人有千嵗之食而無百嵗¶
之夀今又疾病姑樂乎且彼非伐寡人之國也伐鄰國也子¶
無事焉宋已取相狄已拔邢衛矣桓公起行筍虡之閒管子¶
從至大鍾之西桓公南面而立管仲北鄉對之大鍾鳴桓公¶
視管子曰樂夫仲父管子對曰此臣之所謂哀非樂也臣聞¶
之古者之言樂於鍾磬之閒者不如此言脫於口而令行乎¶
天下(脫出/也)游鍾磬之閒而無四面兵革之憂今君之事言脫¶
於口令不得行於天下在鍾磬之閒而有四面兵革之憂此¶
臣之所謂哀非樂也桓公曰善於是伐鍾磬之縣(伐謂斫/斷也)併¶
歌舞之樂(併除/也)宫中虚無人(不令人/掌守之)桓公曰寡人以伐鍾磬之¶
<pb:KR3c0001_SBCK_009-2b>¶
縣併歌舞之樂矣請問所始於國將爲何行管子對曰宋伐¶
杞狄伐邢衞而君之不救也臣請以慶(以不救爲/是故慶之)臣聞之諸¶
侯爭於彊者勿與分於彊(若救三國/是分於彊)今君何不定三君之處哉¶
(三君旣失國當/定其居處也)於是桓公曰諾因命以車百乗卒千人以縁陵¶
封杞車百乗卒千人以夷儀封邢車五百乗卒五千人以楚¶
丘封衞桓公曰寡人以定三君之居處矣今又將何行管子¶
對曰臣聞諸侯貪於利勿與分於利君何不發虎豹之皮文¶
錦以使諸侯令諸侯以縵帛鹿皮報桓公曰諾於是以虎豹¶
皮文錦使諸侯諸侯以縵帛鹿皮報則令固始行於天下矣¶
此其後楚人攻宋鄭燒&KR0778;熯焚鄭地使城壞者不得復築也¶
屋之燒者不得復葺也令其人有喪雌雄(失男女/之偶)居室如烏¶
䑕處穴要宋田夾塞兩川使水不得東流(楚人又&KR0210;取宋田夾兩/川築堤而壅塞之故水)¶
<pb:KR3c0001_SBCK_009-3a>¶
(不得東流兩/川蓋睢汴也)東山之西水深滅垝(垝敗/嗇也)四百里而後可田也楚¶
欲吞宋鄭而畏齊曰思人衆兵彊能害己者必齊也於是乎¶
楚王號令於國中曰寡人之所明於人君者莫如桓公所賢¶
於人臣者莫如管仲明其君而賢其臣寡人願事之(既以其君/臣為明賢)¶
(故願/事之)誰能為我交齊者寡人不愛封侯之君焉於是楚國之¶
賢士皆抱其重寳幣帛以事齊桓公之左右無不受重寳幣¶
帛者於是桓公召管仲曰寡人聞之善人者人亦善之今楚¶
王之善寡人一甚矣寡人不善將拂於道(拂違也若不報善/之是違於道也)仲¶
父何不遂交楚哉管子對曰不可楚人攻宋鄭燒&KR0778;熯焚鄭¶
地使城壞者不得復築也屋之燒者不得復葺也令人有喪¶
雌雄居室如鳥鼠處穴要宋田夾塞兩川使水不得東流東¶
山之西水深滅垝四百里而后可田也楚欲吞宋鄭思人衆¶
<pb:KR3c0001_SBCK_009-3b>¶
兵彊而能害己者必齊也是欲以文克齊(以寳幣賂齊而齊自/服故曰以文克齊)¶
而以武取宋鄭也楚取宋鄭而不止禁是失宋鄭也禁之則¶
是又不信於楚也知失於内兵困於外非善舉也桓公曰善¶
然則若何管子對曰請興兵而南存宋鄭而令曰無攻楚言¶
與楚王遇(冬㑹/日遇)至於遇上而以鄭城與宋水為請楚若許則是¶
我以文令也楚若不許則遂以武令焉桓公曰善於是遂興¶
兵而南存宋鄭與楚王遇於召陵之上而令於遇上曰母貯¶
粟毋曲隄無擅廢適子無置妾以為妻因以鄭城與宋水為¶
請於楚楚人不許遂退七十里而舎使軍人城鄭南之地立¶
百代城焉(取其雖百代而/無敢毁者也)曰自此而北至於河者鄭自城之而楚¶
不敢隳也東發宋田夾兩川使永復東流而楚不敢塞也遂¶
南伐及踰方城濟於汝水望汶山(汶音岷岷山/江水所從出)南致楚越之君¶
<pb:KR3c0001_SBCK_009-4a>¶
而西伐秦北伐狄東存晉公於南(自伐秦而遂存晉於/晉之南故曰東存)北伐孤竹¶
還存燕公兵車之會六乗車之會三九合諸侯反位已霸修¶
鍾磬而復樂管子曰此臣之所謂樂也¶
霸言第二十三(謂此言足/以成霸道)内言六¶
霸王之形象天則地(謂象天明/則地義)化人易代(謂美敎化/移風俗)創制天下¶
(與之/更始)等列諸侯(列爵惟五/各得其冝)賔屬四海(賔禮四夷/以恩屬之)時匡天下(時一㑹/而正之)¶
大國小之曲國正之彊國弱之重國輕之亂國并之(幷亂所以/揔其威權)¶
暴王殘之僇其罪卑其列維其民然后王之(其王之匈暴者則残/滅之於國則戮其首)¶
(罪卑其爵列/維持其人衆)夫豐國之謂霸(但自豐其/國者霸也)兼正之國之謂王(兼能正他/國者王)¶
夫王者有所獨明徳共者不取也道同者不王也(大能王天下/者必有獨見)¶
(之明羣物之所不違若彼徳與我/共彼道與我同則不取而且不王)夫爭天下者以威易危暴王之常¶
也(若以兵威易彼危亂此固暴/王之常也非霸王之道也)君人者有道(有常/道也)霸王者有時(必/遇)¶
<pb:KR3c0001_SBCK_009-4b>¶
(其時然/後霸王)國修而鄰國無道霸王之資也(我修而彼暴可以取/亂侮亡故曰資也)夫國¶
之存也鄰國有焉(雖存而國小弱必事鄰國/以為安故曰鄰國有焉)國之亡也鄰國有焉¶
(因其亡/而取之)鄰國有事鄰國得焉(鄰國有征伐之事因/而敗績故鄰國得焉)鄰國有事鄰¶
國亡焉(或有征伐之事大勝/而多獲遂亡鄰國)天下有事則聖王利也(必有非常之事/然後有非常之)¶
(懷獨見之/人)國危則聖人知矣(明故先知)夫先王所以王者資鄰國之舉¶
不當也(舉事皆當則/我無因為功)舉而不當此鄰敵之所以得意也(不當所/以資我)¶
(故得/意也)夫欲用天下之權者必先布徳諸侯(諸侯懐徳而歸欲/求無權其可得乎)是¶
故先王有所取有所與(所謂將欲取/之必姑興之)有所詘有所信(所謂尺蠖之/屈以求伸也)¶
然後能用天下之權(妙於前四事故/能用天下之權)夫兵幸於權權幸於地(兵/幸)¶
(在於有權權從在/於得地幸猶勝也)故諸侯之得地利者權從之失地利者權去¶
之夫爭天下者必先爭人(人惟/邦本)明大數者得人審小計者失¶
人得天下之衆者王得其半者霸是故聖王卑禮以下天¶
<pb:KR3c0001_SBCK_009-5a>¶
<pb:KR3c0001_SBCK_009-6a>¶
也夫明王之所輕者馬與玉其所重者政與軍若失主不然¶
輕與人政而重予人馬輕予人軍而重予人玉重宫門之營¶
而輕四竟之守所以削也夫權者神聖之所資也獨明者天¶
下之利器也獨斷者微密之營壘也(謂獨斷可以自營/而即定故曰營壘)此三者¶
聖人之所則也聖人畏微而愚人畏明(聖人能知吉凶之先見故/曰畏微愚人近火方知熱)¶
(履氷乃知寒/故曰畏明也)聖人之憎惡也内愚人之憎惡也外(聖人知心胷之/姦謀故憎惡内)¶
(愚人兵在頸方/懼故憎惡外也)聖人將動必知愚人至危易辭(聖人之動必闇知/愚者至危不知禍)¶
(之將至尚有慢易之辭/然後湯武之師起也)聖人能輔時不能違時(聖人能因時來輔成/其事不能違時而立)¶
(功不有桀紂之暴/則無湯武之功)知者善謀不如當時精時者日少而功多夫¶
謀無主則困事無備則廢是以聖王務具其備而慎守其時¶
以備待時以時興事時至而舉兵絶堅而攻國(其兵超絶而又/堅利故能攻國)¶
破大而制地大本而小摽(摽末也本大而/末小則難崩)埊近而攻逺(所全之地/近故能攻)¶
<pb:KR3c0001_SBCK_009-6b>¶
(逺而有歸若高光/之有闗中河内也)以大牽小以彊使弱以衆致寡徳利百姓威振¶
天下令行諸侯而不拂近無不服逺無不聽夫明王爲天下¶
正理也(修正理而動故能/成天下之功也)案彊助弱(按抑/也)圉暴止貪存亡定危繼¶
絶世此天下之所載也(徳義如此故/爲天下所載)諸侯之所與也(與親/也)百姓¶
之所利也是故天下王之(天下樂推/以爲王)知蓋天下繼最一世(其繼敗/續亡能)¶
(成天下/之功也)材振四海王之佐也千乗之國可得其守諸侯可得而¶
臣天下可得而有也萬乗之國失其守國非其國也天下皆¶
理已獨亂國非其國也諸侯皆令(皆從霸/者之令)已獨孤國非其國¶
也鄰國皆險已獨易(易平易不牢固謂/無守禦之備也)國非其國也此三者亡¶
國之徴也夫國大而政小者國從其政(小政䠞國故/國從其政)國小而政¶
大者國益大(大政開國/故國益大)大而不爲者復小(大而不爲則/日損故復小)彊而不理¶
者復弱(彊而不理則綱/紀亂故復弱也)衆而不理者復寡(衆而不理則/人散故復寡)貴而無¶
<pb:KR3c0001_SBCK_009-7a>¶
禮者復賤(貴而無禮則位/奪故復賤也)重而凌節者復輕(重而凌節則/威喪故復輕)富而¶
驕肆者復貧(富而驕肆則財/竭故復貧也)故觀國者觀君(君為/化主)觀軍者觀¶
將(將為/兵本)觀備者觀野(野有障塞/則國不侵)其君如明而非明也(外明/而内)¶
(外賢而/暗)其將如賢而非賢也(内愚)其人如耕者而非耕也(雖耕而/鹵莽)¶
三守既失國非其國也(三守謂明賢耕/既失謂是而非)地大而不為命曰土滿¶
(謂土廣而/功狹也)人衆而不理命曰人滿(謂人多/而政少)兵威而不止命曰武¶
滿(所謂亢之為言也/知進而不知退也)三滿而不止國非其國也(三滿不止/敗亡立至)地大而不¶
耕非其地也(地大不耕/則無所獲)卿貴而不臣非其卿也(卿貴不臣化為/敵也謂卿大夫)人¶
衆而不親非其人也(人衆不親/欲亡者也)夫無土而欲富者憂(無土欲富/猶縁木而)¶
(求魚/故憂)無徳而欲王者危(無徳而王猶欲/進而却行故危)施薄而求厚者孤(施薄/求厚)¶
(人必不/應故孤)夫上夾而下苴(苴苞裹也上旣/狹故為下所苞)國小而都大者弑(此二者常有/簒弑之禍)¶
主尊臣卑上威下敬令行人服理之至也使天下兩天子天¶
<pb:KR3c0001_SBCK_009-7b>¶
下不可理也一國而兩君一國不可理也一家而兩父一家不可¶
理也(凡此所謂兩推/必爭亂之本也)夫令不高不行不搏不聽(搏聚也君命不/高不聚而聽之)堯¶
舜之人非生而理也(化之/而理)桀紂之人非生而亂也(效之/而亂)故理亂¶
在上也夫霸王之所始也以人為本本理則國固本亂則國危¶
故上明則下敬政平則人安士敎和則兵勝敵使能則百事理¶
親仁則上不危任賢則諸侯服霸王之形(説霸王/之形容)徳義勝之¶
智謀勝之兵戰勝之地形勝之動作勝之故王之(有此五勝/故可以王)夫¶
善用國者因其大國之重以其勢小之因彊國之權以其勢¶
弱之因重國之形以其勢輕之(凡大彊重皆國之盈盛者也然盛者/有時而衰盈者有時而息故因其衰)¶
(息之勢大者小之彊/者弱之重者輕之)弱國衆合彊以攻弱以圖霸(謂時彊國衆多吾/國雖彊適可圖霸)¶
彊國少合小以攻大以圖王(謂時彊國既少我則合衆聚小以/攻彊大之&KR0038;如此者可以圖王)彊國¶
衆而言王勢者愚人之智也(非言王/之時)彊國少而施霸道者敗¶
<pb:KR3c0001_SBCK_009-8a>¶
事之謀也(非施霸/之時)夫神聖視天下之形知動靜之時視先後¶
之稱知禍福之門彊國衆先舉者危後舉者利(彊國衆先舉必/爲彊者所圖故)¶
(危)彊國少先舉者王後舉者亡戰國衆後舉可以霸戰國少¶
先舉可以王夫王者之心方而不最(心雖方直/未爲其最)列不讓賢(雖列/爵位)¶
(不讓/賢後)賢不齒弟擇衆(雖稱爲賢無&KR0278;劣齒/弟又非選衆而舉也)是貪大物也(大物謂大/寳之位有)¶
(此數者是定貪大位之/利而無得位之實也)是以王之形大也(不可以/小數得)夫先王之爭天下¶
也以方心(心方而最故可/以爭天下也)其立之也以整齊(整齊而之/故可立也)其理之也以¶
平易(平而易之/故可理)立政出令用人道(政令須/合人心)施爵禄用地道(地道平/而無私)¶
舉大事用天道(心應天時然後/可以舉大事)是故先王之伐也伐逆不¶
伐順伐險不伐易伐過不伐及(伐其太/過者)四封之内以正使之(以正/使之)¶
(則人/無怨)諸侯之會以權致之(以權致之則/不敢不來)近而不服者以地患之(侵削/其地)¶
(則自/服)逺而不聽者以刑危之(興師以/征之)一而伐之武也(守一不移興師/伐之此其武也)服¶
<pb:KR3c0001_SBCK_009-8b>¶
而舍之文也(既服舍之綏之/以徳此其文也)文武具滿徳也(唯文武諸功/可以滿其徳)夫輕重彊¶
弱之形諸侯合則彊孤則弱𩦸之材而百馬伐之𩦸必罷矣¶
彊最一伐而天下共之國必弱矣彊國得之也以收小其失之¶
也以恃彊小國得之也以制節(制度合/節故得)其失之也以離彊(離彊/則乖)¶
(節者也/故失)夫國小大有謀彊弱有形服近而彊逺(謂用彊兵威逺/國故曰彊逺)王¶
國之形也合小以攻大敵國之形也以負海攻負海(謂以蠻夷/攻蠻夷蠻)¶
(夷負海以為/固故曰負海)中國之形也折節事彊以避罪小國之形也自古¶
以至今未嘗有能先作難違時易形以立功名者無有(言無/有此)¶
(以臣伐君若/事)常先作難違時易形無不敗者也夫欲臣伐君(湯武之於桀)¶
(紂/也)正四海者不可以兵獨攻而取也(謂當兼/下事)必先定謀慮便地¶
形利權稱親與國視時而動王者之術也夫先王之伐也舉¶
之必義用之必暴(其用師必/加於暴亂)相形而知可(謂相其亂/亡之形)量力而知¶
<pb:KR3c0001_SBCK_009-9a>¶
攻攻得而知時是故先王之伐也必先戰而后攻先攻而后取地¶
故善攻者料衆以攻衆(量吾衆寡可敵彼/衆然後攻餘倣此)料食以攻食料備以¶
攻備以衆攻衆衆存不攻(彼衆存則我不/能亡之故不攻)以食攻食食存不攻¶
以備攻備備存不攻釋實而攻虚(知其實/而避之)釋堅而攻膬釋難¶
而攻易夫摶國不在敦古(在於合今時/之冝搏聚也)理世不在善攻(在於/權宜)霸¶
王不在成曲(在於全/大體)夫舉失而國危刑過而權倒(刑罰過理則/權柄倒錯)¶
謀易而禍反(謀事數易/禍必反來)計得而彊信(音/申)功得而名從權重而¶
令行固其數也(數猶/理也)夫爭彊之國必先爭謀爭刑爭權(先此/三爭)¶
(然後/爭彊)令人主一喜一怒者謀也(謀得則喜/謀失則怒)令國一輕一重者刑也¶
(怒刑則重/喜刑則輕)令兵一進一退者權也(權重則進/權輕則退)故精於謀則人主¶
之願可得而令可行也精於刑則大國之地可奪彊國之兵¶
可圉也精於權則天下之兵可齊諸侯之君可朝也夫神聖¶
<pb:KR3c0001_SBCK_009-9b>¶
視天下之刑知世之所謀知兵之所攻知地之所歸知令之¶
所加矣夫兵攻所憎而利之此鄰國之所不親也(兵攻所憎之/國而以攻得)¶
(為利徳義不施鄰/國必怨而不親)權動所惡而實寡歸者彊(其威權能動移所惡/而徳義之實少為人)¶
(所歸如此但彊而/已不能至覇王也)擅破一國彊在後世者王(今能專破一國常守其彊/𫝊之後世如此者王也)¶
擅破一國彊在鄰國者亡(既破一國不能守彊令/鄰國得之如此者亡也)¶
問第二十四(謂為國所/當察問者)内言七¶
凡立朝廷問有本紀(所問之事必/有根本綱紀)爵授有徳則大臣興義祿予¶
有功則士輕死節上帥士以人之所戴則上下和(上帥其士所為/者皆人之所戴)¶
(仰故上/下和)授事以能則人上功(有能然後得/事故人上功)審刑當罪則人不易訟¶
(易猶交也所刑皆當/其罪故人不交相訟)無亂社稷宗廟則人有所宗(社稷宗廟各得/其正則人知所)¶
(大臣非國老則君親/宗)毋遺老忘親則大臣不怨(令不遺忘故不怨)舉知人急則衆¶
不亂行此道也(急謂困艱也舉困難之事/以示人則人不復行此道)國有常經人知終始此¶
<pb:KR3c0001_SBCK_009-10a>¶
霸王之術也(國有常經則人知終始之/所歸如此者霸王之術也)然後問事事先大功(先問大功/則勞臣恱)¶
政自小始(為政先小從/微而至著)問死事之孤其未有田宅者有乎(未有/則給)¶
(與之死事孤謂/死王事之子孫)問少仕而未勝甲兵者幾何人(知其數則/預有所凖)問死事¶
之寡其餼廪何如(寡謂其妻餼廪言給其/餼餼生食廪米粟之屬)問國之有功大者何官¶
之吏也(問何官之吏欲/知其材之所當)問州之大夫也何里之士也(問何州里欲/知其風俗所)¶
(好/尚)今吏亦何以明之矣(問吏所明欲知/其優賞厚薄)問刑論有常以行不可改¶
也今其事之久留也何若(罪既論決國有常科當奉而行之此不/可改易者也今乃久留其事將如之何)問五¶
官有度制官都其有常斷今事之稽也何待(官都謂揔攝諸司/者也五官既各有)¶
(制度官都復自有常斷今乃/稽其事而不行將何待乎)問獨夫寡婦孤寡疾病者幾何人¶
也(知其人數當/有所廪餼)問國之棄人何族之子弟也(棄人謂有過不齒投之/四裔者也問知其族欲)¶
(有所/收也)問鄉之良家其所牧養者幾何人矣(良家謂善營生以致富/者牧養謂其人不能自)¶
(存良家全活之知其所/養之數欲有所復除也)問邑之貧人債而食者幾何家(債而食謂從/富者出息以)¶
<pb:KR3c0001_SBCK_009-10b>¶
(供食知其家數/欲有所矜免也)問理園圃而食者幾何家人之開田而耕者幾¶
何家士之身耕者幾何家問鄉之貧人何族之别也(知從何族/而别或從)¶
(公族當有/所收恤也)問宗子之牧昆弟者以貧從昆弟者幾何家(以貧故/從昆弟)¶
(以求養者與之從/者各有㡬家也)餘子仕而有田邑今入者幾何人(謂收入/其稅者)子弟¶
以孝聞於鄉里者幾何人餘子父母存不養而出離者幾何¶
人(出離謂父母/在分居者)士之有田而不使者幾何人吏惡何事(不使謂不用/其吏不惡此)¶
(等當惡/何事)士之有田而不耕者幾何人身何事(既不耕此人/身爲何事)君臣有¶
位而未有田者幾何人外人之來從而未有田宅者幾何家¶
國子弟之游于外者幾何人貧士之受責於大夫者幾何人¶
(貧士無資而被大/夫貴者有幾人)官賤行書身士以家臣自代者幾何人(其人居/官乃賤)¶
(自行文書身任士職輒以/家臣自代亦須知其數也)官承吏之無田餼而徒理事者幾何人¶
(承吏謂攝官無/餼而空理事)羣臣有位事官大夫者幾何人(羣臣自有位事/乃左官於大夫)外人¶
<pb:KR3c0001_SBCK_009-11a>¶
來游在大夫之家者幾何人(外人謂/外國人)鄉子弟力田為人率者幾¶
何人(既自力田/又能率人)國子弟之無上事衣食不節率子弟不田弋獵¶
者幾何人(既無上事乃率子/弟不田農但弋獵)男女不整齊亂鄉子弟者有乎¶
(謂不以/禮交者)問人之貸粟米有别劵者幾何家(别劵謂/分契也)問國之伏¶
利其可應人之急者幾何所也(伏利謂貨利隱蔽不見若銅/銀山及溝瀆可決而溉灌者)人之¶
所害於鄉里者何物也(人之為害/者害何物)問士之有田宅身在陳列者¶
幾何人餘子之勝甲兵有行伍者幾何人問男女有巧伎能¶
利備用者幾何人(能利備/器之用)處女操工事者幾何人(能操女工之事/謂綺繡之屬也)冗¶
國所開口而食者幾何人(言其不農作/直開口仰食)問一民有幾年之食也¶
問兵車之計幾何乗也牽家馬軛家車者幾何乗(牽家馬言直/有馬軛家車)¶
(言直有車相/配以成乗)處士修行足以教人可使帥衆莅百姓者幾何人¶
士之急難可使者幾何人(謂士之可以/急難使者)工之巧出足以利軍伍處可¶
<pb:KR3c0001_SBCK_009-11b>¶
以修城郭補守備者幾何人(其人既有技巧出用則能利/軍居處則可以修城補備也)城粟軍粮¶
其可以行幾何年也(行由經也城粟謂守城之粟軍/粮謂出軍之粮二者可經幾年)吏之急難可使¶
者幾何人大夫䟽器(䟽謂飾/畫也)甲兵兵車旌旗鼓鐃帷幕帥車¶
之載幾何乗(載謂其/車蓋)䟽藏器(䟽畫而可/以藏者)弓弩之張(弓弩之可/以張者)衣夾¶
鋏(鋏兩刃鈹也衣/夾謂其衣也)鈎&KR0076;之造(鈎&KR0076;所/以挽&KR0076;)戈㦸之緊(緊謂其/堅彊者)其厲何若¶
(其淬厲可/用何如)其冝修而不修者故何視(視比也其器物冝/修者於故物何比)而造修之官¶
出器處器之具冝起而未起者何待(出器謂可出用之器處器謂/貯庫而為備者起謂其材所)¶
(經日月可/起用者也)鄉師車輜造脩之具其繕何若(輜謂車之有防/蔽可以重載者)工尹伐¶
材用毋於三時羣材乃植而造器定冬皃良備用必足(工尹工/官之長)¶
(三時謂春夏秋此時木方生植不/堅故不可伐材其伐材必以冬也)人有餘兵詭陳之行以慎國常(方/戰)¶
(有餘兵不用且詭而陳之以為行/伍當愼而聽命遵國之常令也)時簡稽帥馬牛之肥膌其老而死¶
者皆舉之(軍之統帥常時簡選稽考之以知其能不而有黜陟/至於馬牛肥膌及老而死者皆舉之以知其數也)其就山藪¶
<pb:KR3c0001_SBCK_009-12a>¶
林澤食薦者幾何(薦草之/美者)出入死生之會幾何(會謂合/其數)若夫城¶
郭之厚薄溝壑之淺深門閭之尊卑冝脩而不脩者上必¶
幾之(幾察也君/必察知之)守備之伍器物不失其具滛雨而各有處藏(器/物)¶
(遇雨不藏必致髙/敗故當有藏處)問兵官之吏國之豪士其急難足以先後者¶
幾何人(官吏國豪有急難可令之先後者當知其/數相導前後曰先後詩曰予曰有先後)夫兵事者危物也¶
不時而勝不義而得未為福也(必合於時義/然後為福)失謀而敗國之¶
危也愼謀乃保國問所以敎選人者何事(其敎人及選人者問以/何事欲知其勤且觀其)¶
(材用/也)問執官都者其位事幾何年矣(執官都之職者問其官位/及執事并建立之年數)所¶
辟草萊有益於家邑者幾何矣所封表以益人之生利者何¶
物也(謂其事業最可以益人者遂/封表以示之問知是何物也)所築城郭脩牆閉絶通道阨闕¶
深防溝以益人之地守者何所也(牆閉謂築牆有所遮閉雖通路/而為妨礙者絶塞之阨闕空之)¶
(處亦當絶之凡此守地者所/以省其功費故曰益地守)所捕盜賊除人害者幾何矣制地君曰¶
<pb:KR3c0001_SBCK_009-12b>¶
理國之道地徳為首(當制地之時君為此言故言曰/法地以為政故曰地德為首)君臣之禮(地有/高下)¶
(君臣之/禮也)父子之親(高地下覆下地上/承父子之親也)覆育萬人(百貨出於地人得以/生焉故曰覆育萬人)官府¶
之藏彊兵保國城郭之險外應四極(四極謂國之四鄙也自官/府已下非地則無所容居)具¶
取之地(凡此皆因地而成/故曰具取之地)而市者天地之財具也(求天地之財不登山/不入海於市求而得)¶
(之故曰天/地之財具)而萬人之所和而利也(和謂交易也萬人/因市交易而得利)正是道也(言市正/合道之)¶
(欲理荒人無得苛虐但使盡/理)民荒無苛人盡地之職一保其國(地之職自然齊一而保國也)各主¶
異位毋使讒人亂普而徳營九軍之親(自君以下其位既異當各/主之無使讒人交亂普廢)¶
(其徳如此則九/軍之親自營也)𨵿者諸侯之陬隧也(謂陬隅/之道也)而外財之門戶也¶
(他國之財/因之而入)萬人之道行也(謂因此/出入)明道以重告之(當明道路之令/再重而告之)征¶
於𨵿者勿征於市(征於闗/謂行商)征於市者勿征於𨵿(征於市/謂坐賈)虚車勿¶
索(索虚車益/其煩擾)徒負勿入(徒負貨既寡故/勿令入其征)以來逺人(關政如此可/以來逺人)十六¶
道同(齊國凡有十六道/皆置關並同此令)身外事謹則聽其名(謂出入於關者身之/外事既謹而從令則)¶
<pb:KR3c0001_SBCK_009-13a>¶
(當聽其名/之眞僞也)視其名視其色(旣知其名又須/視其色之是非)是其事稽其德(旣知其/色又須)¶
(是正其事以/考合其德也)以觀其外(旣知其德又觀/其外以校量之)則無敦於權人以困貌德¶
(敦猶厚也校察如此則權詐之人無以成其厚/校察行則困厚姦非因而不生故曰以困貌德)國則不惑行之職也(國/無)¶
(姦人所以不惑凡/此掌行者之職)問於邊吏曰小利害信小怒傷義邊信傷德¶
(邊人失信/故傷德也)厚和構四國以順貌德(敦厚而和可以構結四國四國/之來皆以誠信故曰以順貌徳)后¶
鄉四極(旣結四國然後向/四極而撫安之)令守法之官日行(又令守法之官日/行邊鄙與關塞)度必¶
明失經常(其巡行之時必明其/制度無得失於經常)¶
謀失第二十五¶
管子卷第九¶
&KR0778;(而恱/反)¶
