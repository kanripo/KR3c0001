# -*- mode: mandoku-view -*-
#+TITLE: 管子
#+DATE: 2015-09-23 10:10:20
#+PROPERTY: LASTPB  <md:KR3c0001_SBCK_000-1a>
#+PROPERTY: JUAN 1

<md:KR3c0001_SBCK_001-1a>¶　房𤣥齡　注¶
　　牧民第一(國頌/士經)　(四維五四¶順/六親  法)　　　　¶經言一¶
凡有地牧民者務在四時(四時所以生/成萬物也)守在倉廪(食者/人之)
(天/也)國多財¶財逺者來地辟舉則民留處(舉盡也言地盡/闢則人留而安)
(居處/也)倉廩實則知¶禮節衣食足則知榮辱上服度則六
親固(服行也上行禮度則六<md:KR3c0001_SBCK_001-1b>¶親各/得其所故能感恩而結固之)四維張則君令行故
<pb:KR3c0001_WYG_001-1b>
省刑之要在禁文巧(文巧者刑/罰所由生)守國之¶度在飾四維順
民之經在明鬼神祗山川(鬼神山川皆有尊/卑之序故敬明之)敬¶宗廟恭
祖舊(謂恭承先/祖之舊法)不務天時則財不生不務地利則倉¶廪
不盈野蕪曠則民乃菅(菅當/為姦)上無量則民乃妄文巧不
禁¶則民乃淫不璋兩原則刑乃繁(璋當為章章明也兩/原謂妄之原¶上無量)
(也淫之原不禁文巧/也能明此法者刑簡)不明鬼神則陋民不悟(不悟鬼神/有尊卑之)
(異/也)不祗山川則威令不¶聞(言能登封降禪祗祀/山川則威令逺聞)不敬宗
廟則民乃上校(校效也君無所/尊人亦效之)不恭祖¶舊則孝悌不備
<pb:KR3c0001_WYG_001-2a>
四維不張國乃滅亡¶
　右國頌(頌容也謂陳/為國之形容)¶
國有四維一維絶則傾二維絶則危三維絶則覆四維
絶則滅¶傾可正也危可安也覆可起也滅不可復錯也
何謂四維一¶曰禮二曰義三曰㢘四曰恥禮不踰節義
不自進(自進謂不/由薦舉也)㢘<md:KR3c0001_SBCK_001-2a>¶不蔽惡(隠蔽其惡/非貞㢘也)恥不從枉(詭隨/邪枉)
(無羞/之人)故不踰節則上位安不自¶進則民無巧詐不蔽惡
則行自全不從枉則邪事不生
<pb:KR3c0001_WYG_001-2b>
　右四維¶
政之所興在順民心政之所廢在逆民心民惡憂勞我
佚樂¶之民惡貧賤我富貴之民惡危墜我存安之民惡
滅絶我¶生育之能佚樂之則民為之憂勞(君於平康能/佚樂人及其)
(危人必為之憂/勞下三順皆然)能¶富貴之則民為之貧賤能存安之則
民為之危墜能生育之¶則民為之滅絶故刑罰不足以
畏其意殺戮不足以服其心¶(畏意服心在於順其/所欲不在刑罰殺戮)故刑
罰繁而意不恐則令不行矣殺戮衆而¶心不服則上位
<pb:KR3c0001_WYG_001-3a>
危矣故從其四欲則逺者自親行其四惡則¶近者叛之
故知予之為取者政之寳也(謂與之生全/取其死難也)
　右四順<md:KR3c0001_SBCK_001-2b>¶錯國於不傾之地積於不涸之倉(涸竭/也)藏於不竭之府
下令於¶流水之原使民於不爭之官明必死之路開必
得之門不為¶不可成不求不可得不處不可久不行不
可復錯國於不傾¶之地者授有德也積於不涸之倉者
務五榖也藏於不竭之¶府者養桑麻育六畜也下令於
<pb:KR3c0001_WYG_001-3b>
流水之原者令順民心也使¶民於不争之官者使各為
其所長也(各長其所長則順/而恱故不争也)明必死¶之路者嚴刑罰也
開必得之門者信慶賞也不為不可成者¶量民力也不
求不可得者不彊民以其所惡也不處不可久¶者不偷
取一世也(謂所處可必/使百代常行)不行不可復者不欺其民也(復/重)¶
(也欺民之事/不可重行也)故授有德則國安務五榖則食足養桑麻
育六畜¶則民富令順民心則威令行使民各為其所長
則用備嚴刑¶罰則民逺邪信慶賞則民輕難量民力則
<pb:KR3c0001_WYG_001-4a>
事無不成不彊<md:KR3c0001_SBCK_001-4a>¶民以其所惡則詐偽不生不偷取一世
則民無怨心不欺其民則下親其上
　右士經(士事也經常也謂陳/事之可以常行者也)
以家為鄉鄉不可為也(言有家之親斥以為鄉之疎必/生怨故不可為也下三事同此)
以鄉為國國不可為也以國為天下天下不可為也以
家為家(一親/也)以鄉為鄉(二親/也)以國為國(三親/也)以天下為
天下(四親/也)毋曰不同生逺者不聽(謂家也言有家之親/而謂之曰不與汝同)
(家而生用此以相疎/逺者必不聽下同)毋曰不同鄉逺者不行毋曰不同
<pb:KR3c0001_WYG_001-4b>
國逺者不從如地如天何私何親(五親/也)如月如日唯君
之節(六親也天地日月取其耀臨言人/君親下當如天地日月之無私也)御民之轡在上
之所貴(言人從上之所/貴若馬之從轡)道民之門在上之所先(上所先/行人必)
(行之其從之/若由門矣)召民之路在上之所好惡故君求之則臣
得之(君將求之臣已/先索得之也)君嗜之則臣食之君好之則臣服
之君惡之則臣匿之(一法/也)毋蔽汝惡毋異汝度(汝君/也)賢
者將不汝助言室滿室言堂滿堂是謂聖¶王(二法也言/堂室事而)
(令滿取其露/見不隠也)城郭溝渠不足以固守兵甲彊力不足¶以
<pb:KR3c0001_WYG_001-5a>
應敵博地多財不足以有衆(言城郭兵甲博地不足以/固守應敵¶有衆其固守應)
(敵有衆更在/有道者也)惟有道者能備患於未形也故禍不萌(三/法)
(也/)天下不患無臣¶患無君以使之天下不患無財患無
人以分之(可以分與財/者賢人也)故知¶時者可立以為長無私者
可置以為政審於時而察於用而¶能備官者可奉以為
君也(四法/也)緩者後於事&KR0532;於財者失所親¶信小人者失
士(五法/¶也)
　右六親五法
<pb:KR3c0001_WYG_001-5b>
　　形執第二(自天地以及萬物闗諸人事莫不有形/勢焉夫勢必因形而立¶故形端者勢必)
　　　(直狀危者勢必傾觸類/莫不然可以一隅而反)　　　　　　經言二¶
山髙而不崩則祈羊至矣淵深而不涸則沈玉極矣(極/至)
(也山不崩淵不涸興雨之<md:KR3c0001_SBCK_001-4b>¶祥故羊/玉而祈祭烹羊以祭故曰祈羊)天不變其常地不易
其則春秋冬夏不更¶其節古今一也(今之天地即古之/天地今之四時即)
(古之四時故/曰古今一也)蛟龍得水而神可立也¶虎豹得幽而威可
載也(至德處盛位天/下可平載行也)風雨無鄉而怨怒不及¶也(鄉方也/既無方)
(所故無從/而怨怒也)貴有以行令賤有以忘卑(貴而行令令可行/賤而忘卑卑可移)
<pb:KR3c0001_WYG_001-6a>
夀夭¶貧富無徒歸也(皆有理/在焉)銜命者君之尊也受辭者
名之運也¶(言受君之辭以出命/則名必運運行也)上無事則民自試(試用/也)
抱蜀不言而廟堂既¶脩(抱持也蜀祠器也君人者但抱/祠器以身率道雖復静黙不言)
(廟堂之政既/以脩理矣)鴻鵠鏘鏘唯民歌之(感德/¶化也)濟濟多士殷民
化之紂之失也(戒紂之失/故化文王)飛蓬之問不在所¶賓燕雀之
集道行不顧(蓬飛因風動揺不定喻二三之聲問明主/所¶不賓敬燕雀翔集事之常細也故行道)
(之人忽而不顧謂小/事非大人所宜知)犧牷圭璧不足以饗鬼神(鬼神享/德不在)
(圭/璧)主功有素¶寳幣奚為(主能立功可謂有素有素則諸/侯不敢犯寳玉幣帛何所為乎)
<pb:KR3c0001_WYG_001-6b>
羿之道非射也造父之¶術非馭也奚仲之巧非斵削也
(羿之射貴其肆武服戎不在其落烏中鵲造父之馭貴/其軍容致逺不在轍跡徧天下也奚仲之巧貴其九<md:KR3c0001_SBCK_001-5a>¶車)
(以載不在斵/削成光鑑也)召逺者使無為焉親近者言無事焉¶唯夜
行者獨有也(逺使無為所以優逺方也親於近者貴於/恩厚不在於虛言夜行謂隂行其德則人)
(不與之争故/獨有之也)平¶原之隰奚有於髙(言平隰之澤雖有小/封不成於髙喻人有)
(大失小善不成/其美隰下澤也)大山之隈奚¶有於深(隈山曲也言山既/大矣雖有小隈不)
(成為深喻人有髙行/雖有小過非不肖也)訾讆之人勿與任大(訾毁¶賢讆譽/惡也如此之)
(人則亂/大邦也)譕臣者可以逺舉(言行莫先謂之譕臣有大/言行者可與圖國之逺也)顧
<pb:KR3c0001_WYG_001-7a>
憂¶者可與致道(顧憂謂忠事勤臣道有/如此者可致於道者也)其計也速而憂
在近者往¶而勿召也(小人之計得之雖速禍敗㝷至則/憂及之此人親近推之令去不須)
(召/也)舉長者可逺見也(舉用長利衆皆/見之故¶曰逺見)裁大者衆之所比
也(裁斷也能斷大/事衆必比之)美人之懷定服而勿¶厭也(欲令人貴/美而懷歸)
(者須安定服行/道德勿有疲厭)必得之事不足賴也必諾之言不足¶信
也(言人於事莫為疑動言必得應/諾如此虛誕者耳不足賴信也)小謹者不大立訾食
者不肥體¶(言人無𢎞量但有小謹不能大立也訾/惡也惡食之人憂嫌致瘠故不能肥體)有無
棄之言者必㕘於天地也¶(言無可棄動為法則若天地/之無不容載故曰㕘之天地)
<pb:KR3c0001_WYG_001-7b>
墜岸三仞人之所大難也而猿猱飲焉<md:KR3c0001_SBCK_001-5b>¶故曰伐矜好專
舉事之禍也(猿遇墜岸而能飲喻/智者逢禍而能息也)不行其野不違¶其馬
(馬有識道之性不違馬而自/得途喻未經其事問其所經)能予而無取者天地之配
也(天地施生¶不求所報與/而不取可以配天地也)怠倦者不及(倦怠之人觸塗/廢滯故多不及)
無廣者疑神神者在内不¶及者在門(無得以已及不及/疑神不神神雖無)
(形常在於内故曰在内也/不及外見故曰在門也)在内者將假在門者¶將待(將/假)
(謂神將借已也待/謂須自厲以待)曙戒勿怠後穉逢殃(每曙而戒所以/戒此日之事以)
(待曙戒戒勿/為倦怠也)朝¶忘其事夕失其功邪氣入内正色乃衰
<pb:KR3c0001_WYG_001-8a>
君不君則臣不臣父不¶父則子不子上失其位則下踰
其節上下不和令乃不行衣冠不¶正則賓者不肅進退
無儀則政令不行且懷且威則君道備¶矣莫樂之則莫
哀之(常能樂人及其有/難人必哀之也)莫生之則莫死之(常能生¶人及/其有危人必)
(死/之)往者不至來者不極(此往情不至則/彼來意不極也)道之所言者一
也而¶用之者異(道之所言其理不二但/用之不同其事遂異也)有聞道而好為
家者一家之人¶也(雖聞道但好理家此但/一家之人耳言無廣逺)有聞道而好
為鄉者一鄉之人也有聞<md:KR3c0001_SBCK_001-6a>¶道而好為國者一國之人也
<pb:KR3c0001_WYG_001-8b>
有聞道而好為天下者天下之¶人也(此亦仁者見之謂/之仁智者見之謂)
(之智/也)有聞道而好定萬物者天下之配也¶(此則君子/體斯道也)道
往者其人莫來道來者其人莫往道之所設身¶之化也
(道者均彼我忘是非故無來住之/體然道之所設身必與之化也)持滿者與天安危者
與人失天¶之度雖滿必涸上下不和雖安必危(能持滿/者則與)
(天合能安危者則¶與人合不合於/天雖滿必涸不合於人雖安必危)欲王天下而失天之
道天下不可得而王也得天之道¶其事若自然失天之
道雖立不安其道既得莫知其為之其¶功既成莫知其
<pb:KR3c0001_WYG_001-9a>
釋之藏之無形天之道也疑今者察之古不¶知來者視
之往萬事之生也異趣而同歸古今一也生棟覆¶屋怨
怒不及弱子下瓦慈母操箠(言人以生棟造舍雖至覆/屋但自¶咎而已不敢怨及)
(他人至弱子下瓦所損不多慈母便操箠而怒之喻人/主過由已作雖大而吞聲過發他人雖小而振怒也)
天道之極逺者自親(天道平分¶逺近無/二故逺者自親也)人事之起近親
造怨(人事則愛惡相攻/故有近親造怨也)萬物之於人也無<md:KR3c0001_SBCK_001-6b>¶私近也無私
逺也(動物則有識而無知植物則有/生而無識故於人也無私逺近)巧者有餘而拙者¶
不足(萬物既無私於人故巧者/用之有餘拙者用之不足)其功順天者天助之其
<pb:KR3c0001_WYG_001-9b>
功逆天者天¶違之天之所助雖小必大天之所違雖成
必敗順天者有其功¶逆天者懷其凶不可復振也烏鳥
之狡雖善不親(狡謂猜也言¶烏鳥之性多/猜初雖相善後終不親)不重之結雖
固必解道之用也貴其重也毋與不¶可毋彊不能毋告
不知與不可彊不能告不知謂之勞而無¶功見與之交
幾於不親(見謂不忘而恃/之也與親與也)見哀之役幾於不結(役¶而哀/之雖有)
(惻然見而不忘/故彼不結也)見施之德幾於不報(雖有恩施之徳然/見而不忘故彼不)
(報/也)四方所¶歸心行者也(心行能不見/則四方歸之)獨王之國勞而多
<pb:KR3c0001_WYG_001-10a>
禍(獨王謂無四/鄰之援也)獨國之¶君卑而不威自媒之女醜而不
信未之見而親焉可以往矣(未見¶而親親必/無終故可往矣)久而不忘
焉可以來矣日月不明天不易也山髙¶而不見地不易
也(日月無不明假令不明是天有雲氣而不易也/山髙無不見假令不見是地多險阻不平易也)言而<md:KR3c0001_SBCK_001-7a>¶不可復者君不言也行而不可再者君不行也(謂臣有/忠言不)
(可復言者則由君不言故也臣有善/行不可¶再行者則由君不行故也)凢言而不可復行而
不可再者有國者之¶大禁也¶
　　權修第三(權者所以知輕重也君人者必知/事之輕重然後國可為故須修權)　經言三
<pb:KR3c0001_WYG_001-10b>
萬乘之國兵不可以無主(無所主則無/所統一也)土地博大野不
可以無¶吏(無吏則不/厲於墾闢)百姓殷衆官不可以無長(無長則/無所禀)
(令/也)操民之命朝¶不可以無政地博而國貧者野不辟也
民衆而兵弱者民無¶取也(兵無主故/無所取則)故末產不禁則野
不辟賞罰不信則民無取¶野不辟民無取外不可以應
敵内不可以固守故曰有萬乘¶之號而無千乘之用而
求權之無輕不可得也(國號萬乘及其兵用¶不滿/於千如此者權必自輕也)地辟
而國貧者舟輿飾臺榭廣也賞罰信而兵弱者輕¶用衆
<pb:KR3c0001_WYG_001-11a>
使民勞也舟車飾臺榭廣則賦斂厚矣輕用衆使民勞<md:KR3c0001_SBCK_001-7b>¶則民力竭矣賦斂厚則下怨上矣民力竭則令不行矣
下怨上¶令不行而求敵之勿謀已不可得也欲為天下
者必重用其國¶欲為其國者必重用其民欲為其民者
必重盡其民力(重為矜/惜之也)¶無以畜之則往而不可止也(往/謂)
(亡去/也)無以牧之則處而¶不可使也(人雖留處無畜牧/之道故不可使也)逺
人至而不去則有以畜之也民衆而可一則¶有以牧之
也見其可也喜之有徵(徵驗也必有恩錫以/驗見喜無空然矣)見其不可
<pb:KR3c0001_WYG_001-11b>
也¶惡之有刑賞罰信於其所見雖其所不見其敢為之
乎(所見之處賞罰既¶信則所/不見懼而從教不敢為非)見其可也喜之無徵見其
不可也惡之無刑賞¶罰不信於其所見而求其所不見
之為之化不可得也厚愛利¶足以親之明智禮足以教
之上身服以先之(服行也凡所欲教人在上必/身自行之所以率先於¶下也)審度量
以閑之(所以防閑/其姦偽也)鄉置師以說道之然後申之以憲¶令
勸之以慶賞振之以刑罰(振整/也)故百姓皆說為善則暴
亂<md:KR3c0001_SBCK_001-8a>¶之行無由至矣地之生財有時民之用力有倦而人
<pb:KR3c0001_WYG_001-12a>
君之欲無¶窮以有時與有倦養無窮之君而度量不生
於其間(度量不生則/賦役無¶限也)則上下相疾也(上疾下之不供/下疾上之無窮)是
以臣有弑其君子有弑其父¶者矣故取於民有度用之
有止國雖小必安取於民無度用之不¶止國雖大必危
地之不辟者非吾地也民之不牧者非吾民也¶凡牧民
者以其所積者食之不可不審也其積多者其食多其¶
積寡者其食寡無積者不食或有積而不食者則民離
上有¶積多而食寡者則民不力有積寡而食多者則民
<pb:KR3c0001_WYG_001-12b>
多詐有無¶積而徒食者則民偷幸故離上不力多詐偷
幸舉事不成應¶敵不用故曰察能授官班禄賜予使民
之機也野與市争民(民務本¶業則/野與市争民)家與府争貨(下務藏/積則家)
(與府/争貨)金與粟争貴(所寳惟穀故/金與粟争貴)鄉¶與朝争治(官各務其/職故鄉與)
(朝争/治)故野不積草農事先也府不積貨藏<md:KR3c0001_SBCK_001-8b>¶於民也市不
成肆家用足也朝不合衆鄉分治也故野不積草¶府不
積貨市不成肆朝不合衆治之至也人情不二故民情
可¶得而御也審其所好惡則其長短可知也觀其交游
<pb:KR3c0001_WYG_001-13a>
則其賢¶不肖可察也二者不失則民能可得而官也(二/者)
(謂好惡/交游也)地之守在¶城城之守在兵兵之守在人人之守
在粟故地不辟則城不固有¶身不治奚待於人(待謂將/治之言)
(身既不能自治/則無以治人也)有人不治奚待於家有家¶不治奚待於
鄉有鄉不治奚待於國有國不治奚待於天下天¶下者
國之本也國者鄉之本也鄉者家之本也家者人之本
也¶人者身之本也身者治之本也故上不好本事則末
產不禁¶末產不禁則民緩於時事而輕地利輕地利而
<pb:KR3c0001_WYG_001-13b>
求田野之辟¶倉廪之實不可得也商賈在朝則貨財上
流(若桓靈之/費官也)婦言人¶事則賞罰不信(婦者所以職其蠶/織此之不為輒言)
(人事婦人之性險/詖故賞罰不信矣)男女無别則民<md:KR3c0001_SBCK_001-9a>¶無㢘恥貨財上流賞
罰不信民無㢘恥而求百姓之安難兵¶士之死節不可
得也朝廷不肅貴賤不明長幼不分度量不¶審衣服無
等上下淩節而求百姓之尊主政令不可得也上¶好詐
謀閒欺(閒隔也有所隔/礙而欺誑也)臣下賦斂競得使民偷壹(偷取/一時)
(之/快)則¶百姓疾怨而求下之親上不可得也有地不務本
<pb:KR3c0001_WYG_001-14a>
事(本事/謂農)君國¶不能壹民而求宗廟社稷之無危不可得
也上恃龜筮好用¶巫毉則鬼神驟祟故功之不立名之
不章為之患者三(茍功不立名不章必為三¶患/下獨王貧賤日不足是也)有獨王
者(謂無/黨也)有貧賤者有日不足者(有日不足/之費也)¶一年之計莫
如樹榖十年之計莫如樹木終身之計莫如樹人¶(樹人/謂濟)
(而成/立之)一樹一穫者榖也一樹十穫者木也(果木過十年/漸就枯悴故)
(曰十/穫也)一樹¶百穫者人也(人有百年之夀雖使無百年子/孫亦有嗣之而報德者故曰百)
(穫/也)我茍種之如神用之(一種百¶穫近識者莫能/測其由故曰如神用也)舉事如
<pb:KR3c0001_WYG_001-14b>
神唯王之門(王者貴神/道設教也)凡牧民者使<md:KR3c0001_SBCK_001-9b>¶士無邪行女無淫
事士無邪行教也女無淫事訓也教訓成俗¶而刑罰省
數也(所角/反)凡牧民者欲民之正也欲民之正則微邪不¶
可不禁也微邪者大邪之所生也微邪不禁而求大邪
之無傷¶國不可得也凡牧民者欲民之有禮也欲民之
有禮則小禮不可¶不謹也小禮不謹於國而求百姓之
行大禮不可得也凡牧民¶者欲民之有義也欲民之有
義則小義不可不行小義不行¶於國而求百姓之行大
<pb:KR3c0001_WYG_001-15a>
義不可得也凡牧民者欲民之有㢘也¶欲民之有㢘則
小㢘不可不修也小㢘不修於國而求百姓¶之行大㢘
不可得也凡牧民者欲民之有恥也欲民之有恥則¶小
恥不可不飾也小恥不飾於國而求百姓之行大恥不
可得也¶凡牧民者欲民之修小禮行小義飾小廉謹小
恥禁微邪此厲¶民之道也民之修小禮行小義飾小㢘
謹小恥禁微邪治之本<md:KR3c0001_SBCK_001-10a>¶也凡牧民者欲民之可御也欲
民之可御則法不可不審法者¶將立朝廷者也將立朝
<pb:KR3c0001_WYG_001-15b>
廷者則爵服不可不貴也爵服加于¶不義則民賤其爵
服民賤其爵服則人主不尊人主不尊則¶令不行矣法
者將用民力者也將用民力者則禄賞不可不重¶也禄
賞加于無功則民輕其禄賞民輕其禄賞則上無以勸¶
民上無以勸民則令不行矣法者將用民能者也將用
民能¶者則授官不可不審也授官不審則民間其治民
間其治則¶理不上通理不上通則下怨其上下怨其上
則令不行矣法者¶將用民之死命者也用民之死命者
<pb:KR3c0001_WYG_001-16a>
則刑罰不可不審刑罰不¶審則有辟就有辟就則殺不
辜而赦有罪殺不辜而赦有罪¶則國不免於賊臣矣故
夫爵服賤祿賞輕民間其治賊臣首¶難此謂敗國之教也<md:KR3c0001_SBCK_001-10b>¶　　立政第四(三本/省官)　(四固/服制)　(五事/九敗)　(首憲/七觀)　(首事/)
　　　　　　　　　　　　　　　　　　　經言四¶
國之所以治亂者三殺戮刑罰不足用也(三謂三本也/謂治亂法各)
(有三/也)國之所¶以安危者四城郭險阻不足守也(四謂/四固)國
之所以富貧者五輕稅¶租薄賦斂不足恃也(五謂/五事)治國
<pb:KR3c0001_WYG_001-16b>
有三本而安國有四固而富國有¶五事五事五經也(自/三)
(本已上/總其目)君之所審者三一曰德不當其位二¶曰功不當
其禄三曰能不當其官此三本者治亂之原也故國¶有
德義未明於朝者則不可加于尊位功力未見于國者
則¶不可授以重禄臨事不信扵民者則不可使任大官故
徳厚而¶位卑者謂之過徳薄而位尊者謂之失寧過於
君子而毋失於¶小人過於君子其為怨淺失於小人其
為祸深是故國有徳義¶未明於朝而處尊位者則良臣
<pb:KR3c0001_WYG_001-17a>
不進有功力未見於國而有¶重禄者則勞臣不勸有臨
事不信於民而任大官者則材臣不<md:KR3c0001_SBCK_001-11a>¶用三本者審則下
不敢求三本者不審則邪臣上通而便辟¶制威如此則
明塞於上而治壅於下正道捐棄而邪事日長¶三本者
審則便辟無威於國道塗無行禽(無禽獸/之行)疏逺無蔽¶獄
孤寡無隠治故曰刑省治寡朝不合衆¶
　右三本¶
君之所慎者四一曰大德不至仁不可以授國柄(德雖/大而)
<pb:KR3c0001_WYG_001-17b>
(仁不至或包藏禍/心故不可授¶國柄)二曰見賢不能讓不可與尊位三曰
罰避親貴不可使主¶兵四曰不好本事不務地利而輕
賦斂不可與都邑此四務¶者安危之本也故曰卿相不
得衆國之危也大臣不和同國之¶危也兵主不足畏國
之危也民不懷其産國之危也故大德至¶仁則操國得
衆見賢能讓則大臣和同罰不避親貴則威行¶於鄰敵
好本事務地利重賦斂則民懷其産<md:KR3c0001_SBCK_001-11b>¶　右四固
<pb:KR3c0001_WYG_001-18a>
君之所務者五一曰山澤不救於火草木不植成國之
貧也二曰¶溝瀆不遂於隘鄣水不安其藏國之貧也三
曰桑麻不植於野¶五榖不宜其地國之貧也四曰六畜
不育於家瓜瓠葷菜百果¶不備具國之貧也五曰工事
競於刻鏤女事繁於文章國之貧¶也故曰山澤救於火
草木植成國之富也溝瀆遂於隘鄣水安¶其藏國之富
也桑麻植於野五榖宜其地國之富也六畜育¶於家瓜
瓠葷菜百果備具國之富也工事無刻鏤女事無文章
<pb:KR3c0001_WYG_001-18b>
國之富也¶
　右五事¶
分國以為五鄉鄉為之師分鄉以為五州州為之長分
州以為¶十里里為之尉分里以為十游游為之宗十家
為什五家為伍<md:KR3c0001_SBCK_001-12a>¶什伍皆有長焉築障塞匿(匿/隠)一道路博
出入審閭閈慎筦鍵¶筦藏于里尉置閭有司以時開閉
閭有司觀出入者以復¶于里尉(復/白)凡出入不時衣服不
中圏屬(羊豕之/類也)羣徒(衆作/役也)不順¶於常者閭有司見之復
<pb:KR3c0001_WYG_001-19a>
無時若在長家子弟臣妾屬役賓客¶則里尉以譙于游
宗游宗以譙于什伍什伍以譙于長家譙¶敬而勿復(既/譙)
(能敬而從命無事/可白則是教令行)一再則宥三則不赦凡孝弟忠信¶賢
良儁材若在長家子弟臣妾屬役賓客則什伍以復于¶
游宗游宗以復于里尉里尉以復于州長州長以計于
鄉師¶鄉師以著于士師凡過黨其在家屬及于長家其
在長家及于什伍之¶長其在什伍之長及于游宗其在
游宗及于里尉其在里尉及于州長其¶在州長及于鄉
<pb:KR3c0001_WYG_001-19b>
師其在鄉師及于士師三月一復六月一計十二月一
著凡¶上賢不過等(謂上賢雖才用絶/倫無得過其勞鄒)使能不兼官罰有
罪不獨及(罪必有首從/及黨與也)<md:KR3c0001_SBCK_001-12b>¶賞有功不專與孟春之朝君自
聽朝論爵賞校官終五日季¶冬之夕君自聽朝論罰罪
刑殺亦終五日正月之朔百吏在朝¶君乃出令布憲于
國五鄉之師五屬大夫皆受憲于太史大朝¶之日五鄉
之師五屬大夫皆身習憲于君前太史既布憲入籍¶于
太府(入籍者入取/籍於太府也)憲籍分于君前五鄉之師出朝遂于
<pb:KR3c0001_WYG_001-20a>
鄉官¶致于鄉屬及于游宗皆受憲(憲所以察時令/籍所以視功過)憲既
布乃反致令¶焉(致令/于君)然後敢就舍憲未布令未致不敢
就舍就舍謂之留令¶死罪不赦五屬大夫皆以行車朝
出朝不敢就舍遂行至都¶之日(五屬/之都)遂於廟致屬吏皆
受憲憲既布乃發使者致令以¶布憲之日蚤晏之時憲
既布使者以發然後敢就舍憲未布¶使者未發不敢就
舍就舍謂之留令罪死不赦憲既布有不¶行憲者謂之
不從令罪死不赦考憲而有不合于太府之籍<md:KR3c0001_SBCK_001-13a>¶者侈曰
<pb:KR3c0001_WYG_001-20b>
專制不足曰虧令罪死不赦首憲(嵗朝/之憲)既布然後可¶以
布憲(憲謂月/¶朝之憲)
　右首憲¶
凡將舉事令必先出曰事將為其賞罰之數必先明之
立事¶者謹守令以行賞罰計事致令復賞罰之所加有
不合于令¶之所謂者雖有功利則謂之專制罪死不赦
首事既布然後¶可以舉事¶
　右首事
<pb:KR3c0001_WYG_001-21a>
修火憲敬山澤林藪積草夫財之所出以時禁發焉使
民於¶宫室之用薪蒸之所積虞師之事也決水潦通溝
瀆修障防¶安水藏使時水雖過度無害于五榖歳雖凶
旱有所秎(扶門/反)穫¶司空之事也相高下視肥墝觀地宜
明詔期前後農夫以時鈞<md:KR3c0001_SBCK_001-13b>¶修焉使五榖桑麻皆安其處
由田之事也行鄉里視宫室觀樹¶蓺簡六畜以時鈞修
焉勸勉百姓使力作毋偷懷樂家室重¶去鄉里鄉師之
事也論百工審時事辨功苦上完利監壹五鄉¶以時鈞
<pb:KR3c0001_WYG_001-21b>
修焉使刻鏤文采毋敢造于鄉工師之事也¶
　右省官¶
度爵而制服量禄而用財飲食有量衣服有制宫室有
度六¶畜人徒有數舟車陳器有禁脩生則有軒冕服位
榖禄田宅¶之分死則有棺槨絞衾壙壟之度雖有賢身
貴體毋其爵¶不敢服其服雖有富家多資毋其禄不敢
用其財天子服文¶有章而夫人不敢以燕以饗廟將軍
大夫以朝官吏以命士止于¶帶緣散民不敢服襍采百
<pb:KR3c0001_WYG_001-22a>
工商賈不得服長鬈(求圓/反)貂刑餘戮¶民不敢服絻(一本/作絲)
不敢畜連乘車<md:KR3c0001_SBCK_001-14a>¶　右服制¶
寢兵之說勝則險阻不守(言事者競陳寢兵其說見用/而得勝則武術必偃雖有險)
(阻不能/守矣)兼¶愛之說勝則士卒不戰(兼愛之說勝則徐偃/弱而行仁宋襄惑而)
(慕古/也)全生之說勝則¶㢘恥不立(全生之說勝則王孫自/奉千金何侯日食一萬)
私議自貴之說勝則上令不¶行羣徒比周之說勝則賢
不肖不分金玉貨財之說勝則爵¶服下流觀樂玩好之
<pb:KR3c0001_WYG_001-22b>
說勝則姦民在上位(觀樂玩好之說勝則費¶仲以奉竒/異而居顯位董賢以柔曼而處朝)
(謁/也)請謁任舉之說勝則繩墨不正諂䛕飾過之說¶勝則
巧佞者用¶
　右九敗¶
期而致使而往百姓舍己以上為心者教之所期也始
於不足¶見終於不可及一人服之萬人從之訓之所期
也(謂君將行令始獨發於¶心故不足/見終則功成事遂故不可及也)未之令而為未之
使而往上不加勉而民自盡竭俗之<md:KR3c0001_SBCK_001-14b>¶所期也(君既盡心/於俗所以)
<pb:KR3c0001_WYG_001-23a>
(能期於/心也)好惡形於心百姓化於下罰未行而民畏¶恐賞
未加而民勸勉誠信之所期也(君之好惡纔形於心/百姓已化於天下)為
而無¶害成而不議得而莫之能争天道之所期也(君能/奉順)
(天道所以/能期於此)為之¶而成求之而得上之所欲小大必舉事
之所期也令則行禁則¶止憲之所及俗之所被(被合也/謂俗與)
(憲/合)如百體之從心政之所期也¶
　右七觀¶
　　乘馬第五(立國工大數/士農  商)　(隂陽爵位務市事/聖人失時地里)　經言五
<pb:KR3c0001_WYG_001-23b>
凡立國都非於大山之下必於廣川之上高毋近旱而
水用足¶下毋近水而溝防省因天材就地利故城郭不
必中規矩道路¶不必中凖繩¶
　右立國¶
無為者帝為而無以為者王為而不貴者霸不自以為
所貴<md:KR3c0001_SBCK_001-15a>¶則君道也貴而不過度則臣道也¶
　右大數¶
地者政之本也(政從/地生)朝者義之理也(義因/朝起)市者貨之凖
<pb:KR3c0001_WYG_001-24a>
也(市所以¶凖/貨之輕重)黄金者用之量也諸侯之地千乘之國者
器之制也五者其¶理可知也為之有道¶地者政之本也
是故地可以正政也(地平可/以正政)地不平均和調則政¶不可
正也(不均平和調則地利或/幾於息故不可不正也)政不正則事不可理也¶
春秋冬夏隂陽之推移也(夏秋推陽以生隂/冬春推隂以生陽)時之短長
隂陽之¶利用也(必長短相摩然後/成隂陽之用也)日夜之易隂陽之化
也(晝熱夜寒交易其/¶氣此隂陽之化也)然則隂陽正矣雖不正有餘不可
損不足不可益也(假令時有¶盈縮不正則百六之運數/當然也雖有堯湯之聖不能免之故)
<pb:KR3c0001_WYG_001-24b>
(不可損/益也)天地莫之能損益也(天地亦凖隂陽/不可損益也)¶然則可以
正政者地也故不可不正也正地者其實必正長亦<md:KR3c0001_SBCK_001-15b>¶正
短赤正小亦正大亦正長短大小盡正正不正則官不
理(謂天地¶之正不/正官不可得理)官不理則事不治事不治則貨不多
是故何以知¶貨之多也曰事治何以知事之治也曰貨
多貨多事治則所求¶於天下者寡矣為之有道¶
　右隂陽¶(按此釋地者/政之本也)
朝者義之理也是故爵位正而民不怨民不怨則不亂
<pb:KR3c0001_WYG_001-25a>
然後¶義可理理不正則不可以治而不可不理也故一
國之人不可以¶皆貴皆貴則事不成而國不利也(皆貴/則無)
(為事者故/事不成也)為事之不成¶國之不利也使無貴者則民不
能自理也是故辨於爵列之¶尊卑則知先後之序貴賤
之義矣為之有道¶
　右爵位¶(按此釋朝者/義之理也)
市者貨之凖也是故百貨賤則百利不得(謂不得過/常之利也)百
利不得<md:KR3c0001_SBCK_001-16a>¶則百事治百事治則百用節矣是故事者生於
<pb:KR3c0001_WYG_001-25b>
慮(謀慮則/事生也)成¶於務(專務則/事成也)失於傲(輕傲則/失事也)不慮則不生
不務則不成不傲則¶不失故曰市者可以知治亂可以
知多寡而不能為多寡為¶之有道¶
　右務市事¶(按此釋市者/貨之凖也)
黄金者用之量也辨於黄金之理則知侈儉知侈儉則
百用¶節矣故儉則傷事侈則傷貨儉則金賤金賤則事
不成¶故傷事侈則金貴金貴則貨賤故傷貨貨盡而後
知不足¶是不知量也事已而後知貨之有餘是不知節
<pb:KR3c0001_WYG_001-26a>
也不知量不知¶節不可謂之有道天下乘馬服牛而任
之輕重有制有壹宿¶之行(一宿有定凖則/百宿可知也)道之逺近有
數矣是知諸侯之地千乘之國¶者所以知地之小大也
所以知任之輕重也重而後損之是不知<md:KR3c0001_SBCK_001-16b>¶任也輕而後
益之是不知器也不知任不知器不可謂之有道¶地之
不可食者山之無木者百而當一涸澤百而當一地之
無¶草木者百而當一樊棘雜處民不得入焉百而當一
藪鎌&KR0374;¶得入焉九而當一蔓山其木可以為材可以為
<pb:KR3c0001_WYG_001-26b>
軸斤斧得入焉¶九而當一汎山其木可以為棺可以為
車斤斧得入焉十而當一¶流水網罟得入焉五而當一
林其木可以為棺可以為車斤斧得¶入焉五而當一澤
網罟得入焉五而當一命之曰地均以實數¶方六里命之
曰暴五暴命之曰部五部命之曰聚聚者有市無¶市
則民乏五聚命之曰某鄉四鄉命之曰方官制也官成
而立¶邑五家而伍十家而連五連而暴五暴而長命之
曰某鄉四¶鄉命之曰都邑制也邑成而制事四聚為一
<pb:KR3c0001_WYG_001-27a>
離五離為一制¶五制為一田二田為一夫三夫為一家
事制也事成而制器方<md:KR3c0001_SBCK_001-17a>¶六里為一乘之地也一乘者四
馬也一馬其甲七其蔽五(蔽所以/捍車馬)¶四乘其甲二十有八
其蔽二十白徒三十人奉車兩器制也方¶六里一乘之
地也方一里九夫之田也黄金一鎰百乘一宿之盡也
無¶金則用其絹季絹三十三(三等其下/者曰季)制當一鎰無絹
則用其布經¶暴布百兩當一鎰一鎰之金食百乘之一
宿則所市之地六步¶一㪷(一本作/一升)命之曰中歳有市無
<pb:KR3c0001_WYG_001-27b>
市則民不乏矣方六里名之曰¶社有邑焉名之曰央亦
闗市之賦(命出闗/市之賦)黄金百鎰為一篋¶其貨一榖籠為十
篋其商茍在市者三十人其正月十二月黄¶金一鎰命
之曰正分春曰書比立夏曰月程秋曰大稽與民數¶得
亡三嵗修封五嵗修界十嵗更制經正也十仞見水不
大¶潦(大潦一本作大續/繼也預貯水也)五尺見水不大旱十一仞見水
輕征(征稅/也)十分去¶二三(謂去十仞/之二三)二則去三四(謂去十/仞之三)
(四/)四則去四(謂去十/仭之四)五則去半比之<md:KR3c0001_SBCK_001-17b>¶于山五尺見水(言平/地五)
<pb:KR3c0001_WYG_001-28a>
(仞見水同於/山五尺見水)十分去一四則去三(八尺曰仞分九仞¶則/屈每分有二仞二尺)
(去其三則餘/有一丈八尺)三則去二二則去一三尺而見水比之於
澤(績曰言地髙則難澇故曰十仞見水不大澇地低則/難旱故曰五尺見水不大旱當澇之時若髙亢地十)
(一仞見水則常征十分中免二三分十二仞見水則免/三四分十四仞見水則免四分十五仞見水則免五分)
(以其極髙難灌溉可以比於山也當旱之時若汙下地/五尺見水則常征十分免四分四尺見水則免三分三)
(尺見水則免二分二尺見水則免一分以其極低易灌/溉可以比於澤也十分去一當作十分去四乃字之誤)
距國門¶以外窮四竟之内丈夫二犁童五尺一犂以為
三日之功正月令¶農始作服于公田農耕及雪釋耕始
<pb:KR3c0001_WYG_001-28b>
焉芸卒焉士聞見博學¶意察而不為君臣者與功而不
與分焉(此人學以為君之臣也然以髙尚其事而不為/若此者預食農收之功而不受¶力作之分也)
賈知賈之貴賤日至於市而不為官賈者與功而¶不與
分焉工治容貌功能日至於市而不為官工者與功而
不¶與分焉不可使而為工則視貨離之實而出夫粟是
故智者¶知之愚者不知不可以教民(教民必以/有智者)巧者能
之拙者不能不可¶以教民(教人為工必以巧者欲令愚/智之人盡曉知之然後可以)
(教人/也)非一令而民服之也不可以¶為大善非夫人能之
<pb:KR3c0001_WYG_001-29a>
也不可以為大功是故非誠賈不得食于¶賈非誠工不
得食于工非誠農不得食于農非信士不得立<md:KR3c0001_SBCK_001-18a>¶于朝是
故官虛而莫敢為之請君有珍車珍甲而莫之敢有¶君
舉事臣不敢誣其所不能君知臣臣亦知君知己也故
臣莫¶敢不竭力俱操其誠以來道曰均地分力使民知
時也民乃¶知時日之蚤晏日月之不足飢寒之至于身
也是故夜寢蚤¶起父子兄弟不忘其功為而不倦民不
憚勞苦故不均之為¶惡也地利不可竭民力不可殫不
<pb:KR3c0001_WYG_001-29b>
告之以時而民不知不道之¶以事而民不為與之分貨
則民知得正矣審其分則民盡力矣¶是故不使而父子
兄弟不忘其功¶
　右士農工商¶(按此篇言均地立制定賦之法率民盡/地力終之以人君出令之事末又言均)
　　(地分力使民知時為下三節之/綱謂之士農工商不知何說)
聖人之所以為聖人者善分民也(善令人知分/故名為聖人)聖人不
能分民則¶猶百姓也於己不足安得名聖(不能令人知/分則己尚不)
(足何名/為聖人)是故有事則¶用(用謂/人也)無事則歸之於民(謂令人/退歸而)
<pb:KR3c0001_WYG_001-30a>
(居/也)唯聖人為善託業於民(謂託人<md:KR3c0001_SBCK_001-18b>¶以/成功業也)民之生也辟則愚
(縱其淫辟/則昏愚也)閉則類(類善也閉其/淫辟則自善)上為一下¶為二(下之效/上必倍)
(之/也)
　右聖人¶(按此釋/上分力)
時之處事精矣不可藏而舍也(時至則為之不/可藏而捨息也)故曰今
日不為明¶日亡貨(言不為/則失時)昔之日已往而不來矣(言日/既往)
(不還/來也)
　右失時(按此釋上/使民知時)
<pb:KR3c0001_WYG_001-30b>
上地方八十里萬室之國一千室之都四中地方百里
萬室之¶國一千室之都四下地方百二十里萬室之國
一千室之都四¶以上地方八十里與下地方百二十里
通於中地方百里¶
　右地里(按此釋/上均地)
　
　
　管子卷一


<pb:KR3c0001_WYG_002-1a>
欽定四庫全書
　管子卷二
　　　　　　　　¶　　　
