# -*- mode: mandoku-view; -*-
#+TITLE: 管子
#+DATE: 2015-09-11 03:51:05.061092
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB03n0115-015管子-卷第十五.
<pb:KR3c0001_SBCK_015-1a>¶
管子卷第十五　唐司空房　𤣥齡　注¶
　　勢第四十二　正第四十三　九變第四十四¶
　　任法第四十五　明法第四十六　正丗第四十七¶
　　治國第四十八¶
勢第四十二　短語¶
戰而懼水此謂澹滅(方戰之時懼致水禍此/必爲水所澹而滅亡也)小事不從大事不吉¶
(苟懼水禍則事無/小大未見其福也)戰而懼險此謂迷中(方戰之時懼有險礙進退莫/知所從故曰迷中言在迷惑)¶
(之/中)分其師衆人旣迷芒必其將亡之道(人旣迷惑不知所從則無所用其/力是以減其師衆矣又況迷惑芒)¶
(然乎&KR0002;是者必亡其衆凡/此二事皆滅亡之道也)動靜者比於死(此近也用師之道我動而敵/靜者則靜者勝矣故我近於)¶
(死亡/也)動作者比於醜(我先動敵反作應者/我必無功故近於醜)動信者比於距(我旣動/彼能自)¶
(中以敵我如此/者近於見距也)動詘者比於避(我旣動而彼屈/服者近於見避)夫靜與作時以爲¶
主人時以爲客貴得度(靜作得度則爲主人/其失度者則爲客也)知靜之修居而自¶
<pb:KR3c0001_SBCK_015-1b>¶
利(旣多智而又安靜二者能/修則居然自𫉬其利也)知作之從毎動有功(知其所作常能從理/如此者動必有功也)¶
故曰無爲者帝其此之謂矣(言無心於爲任理之自/然如此者帝王之道也)逆節萌生天¶
地未形先爲之政其事乃不成繆受其刑(言將與簒殺凶逆之節/雖萌芽而生然天地)¶
(寂泊不見徴應無從巳之形此則先天而政天/乃違之故其事不成則被誅戮受其刑罪也)天因人聖人因天(所謂先/天而天)¶
(不違後天/而奉天時)天時不作勿爲客(不因天時而動/者乃爲客矣)人事不起勿爲始(不/因)¶
(人事而起可/謂先事爲始)慕和其衆以修天地之從人先生之天地刑之聖人¶
成之則與天同極(將建大事必慕和其衆天地旣巳從但當修天之意/人先生是心天地又見其修意有從順之形聖人則發)¶
(動而成如此者可/謂與天同極也)正靜不爭動作不貳素質不留(全其素質/無所留者)與¶
地同極(能行正靜巳下可/謂與地同極也)未得天極則隱於德(未得與天同極/則隱而修德也)巳得¶
天極則致其力(巳同極則當致力而成之&KR0002;/湯之升陑武王牧野是也)旣成其功順守其從人¶
不能代(從順也功成矣則以順理守之所謂/逆取順守者也則人何能代之乎)成功之道嬴縮爲寶(嬴/縮)¶
(猶行藏也所謂時行則行時/止則止其道乃者故以爲寶)母亡天極究數而止(但盡天之數/則止而勿爲)事&KR0002;¶
<pb:KR3c0001_SBCK_015-2a>¶
未成母改其形母失其始(形謂常形也中常修/始事終有成也)靜民觀時待令而起¶
(言事未成之時但安靜其人謹候/其時待天命令然後起而應也)故曰脩隂陽之從而道天地之常(道從/也)¶
嬴嬴縮縮因而爲當(必行藏順時然後事當/重言之殷勤其事也)死死生生因天地¶
之形(死生猶隱顯也聖人/隱顯必因天地之形)天地之形聖人成之(因天地之形/則無不成也)小取者小利¶
大取者大利(但能法則/大小無不利)盡行之者有天下(所謂唯天爲/大唯堯則之)故賢者¶
誠信以仁之慈惠以愛之端政象不敢以先人(常執謙/以下物)中靜不¶
留(中心安静/無所留著)裕德無求(道德饒&KR0073;/無求於人)形於女色(女之容色静/而不先求者)其所處¶
者柔安靜樂(雖復隱處常/能柔安静樂)行德而不爭以待天下之濆作也¶
(雖復爲政行德常能謙/讓不與物爭濆動亂也)故賢者安徐正靜柔節先定(先定謙柔之/節然後有所)¶
(興爲/也)行於不敢(則人不能/與我爭勇)而立於不能(則人莫與/我爭功)守弱節而堅處¶
之(守柔弱之節而/堅明以自處也)故不犯天時不亂民功(謙順故無/所犯亂也)秉時養人(持四/時之)¶
(政以順/養其人)先德後刑(賞以春夏/刑以秋冬)順於天微度人(旣順於天又㣲度/人之所冝以合之)善周¶
<pb:KR3c0001_SBCK_015-2b>¶
者明不能見也(善於周周則極也萬物無所至如/此者雖有明察之人不能盡矣)善明者周不能¶
蔽也(善於明明則極也如此者則雖善周之/人不能自隱蔽必爲善明者所知也)大明勝大周則民無大¶
周也(明勝大周則人/無能爲大周也)大周勝大明則民無大明也(周勝大明則/人無能爲大)¶
(明凡此皆欲大周/大明濁在君也)大周之先可以奮信(奮信振起貌言旣有大周之/德在物之先則可以振起而)¶
(有/事)大明之祖可以代天下(有大明之德可以爲物祖如此則/可代天下無道取其位而君之也)索而不¶
得求之招揺之下(招揺之星隨斗杓順時而建者也天下者神器直/欲索之則不得&KR0002;求之招揺之下順時而取則可也)獸¶
厭走而有伏網罟(獸所以憎厭其走者恐前有伏網罟故聖/人不敢以直道取天下者恐有大禍故也)一偃¶
一側不然不得(&KR0367;側猶𠋣伏也聖人之取天下必權正/文設武伏如其不然則天位不可得也)大丈三曽而¶
貴義與德大武三曽而偃武與力(大文三曽則文道行也故能成/其徳義大武三曽則武道行)¶
(也故能偃/其武力)¶
正第四十三　短語十七¶
制斷五刑各當其名罪人不怨(服罪故/不怨也)善人不驚曰刑(刑當/故不)¶
<pb:KR3c0001_SBCK_015-3a>¶
(驚如此者/所謂刑也)正之(所以勝/姦正也)服之(所以服/不能也)勝之(所以勝/姦邪)飾之(修飾/身也)必嚴其¶
令而民則之曰政(令嚴則人侔法/之如此者政也)如四時之不貣如星辰之不變¶
如宵如晝如隂如陽(宵晝隂陽/皆有其常)如日月之明曰法(法之用守/常不變)愛¶
之生之養之成之利民不得(利雖及人不/以爲德也)天下親之曰德(德用之/恩萬物)¶
(親/之)無德無怨無好無惡萬物崇一隂陽同度曰道(道之用/不二者)刑¶
以弊之政以命之法以遏之德以養之(物待德/養而成)道以明之(明是/非也)刑¶
以弊之母失民命(刑斷合理故/人命不失也)令之以終其欲明之母徑(行令所/以終人)¶
(之欲使之明識正/道不從邪徑也)遏之以絶其志意母使民幸(用法正人之志意不/使人有非分之幸也)¶
養之以化其惡必自身始(身惡盡則/人惡化)明之以察其生必修其理¶
(恐有不修理/故以明察之)致刑其民庸心以蔽(庸用也不用心以/斷則濫及不辜)致政其民服¶
信以聽(服用也謂用誠/信聽理於人)致德其民和平以靜(君德及人/以致和靜)致道其¶
民付而不爭(人&KR0013;道則相付/任而不交爭)罪人當名曰刑(罪當其名/刑之謂也)出令時當¶
<pb:KR3c0001_SBCK_015-3b>¶
曰正(令當於正/時之謂也)當故不改曰法(不改當故/法之謂也)愛民無私曰德(君愛無私/德之謂也)¶
㑹民所聚曰道(聚謂衆所冝也能令衆/冝道之謂也)立常行政能服信乎(服/信)¶
(則政行/常立)中和愼敬能曰新乎(苟能和敬則/其德日新也)正衡一靜能守愼乎¶
(衡平也言但能守/愼則政乎而静一)廢私立公能舉人乎(伹公而無私/則能舉人也)臨政官民能後¶
其身乎(後其身則能/臨政官人也)能服信政此謂正紀(能行信正/者正之紀)能服曰新此¶
謂行理(能行日新可/謂行之理也)守愼正名僞詐自止(能愼則/詐息也)舉人無私臣¶
德咸道(無私則不妄舉故/臣德皆合於道也)能後其身上佐天子(後身則先公故/能上佐天子也)¶
九變第四十四(謂人之情/變有九)短語十八¶
凡民之所以守戰至死而不德其上者有數以至焉(或守或戰/雖復至死)¶
(不敢恃之以德於上則有數/存焉於其閒故能至此也)曰大者親戚墳墓之所在也(一變/也)田宅¶
富厚足居也(二/變)不然則州縣郷黨與宗族足懷樂也(三/變)不然¶
則上之敎訓習俗慈愛之於民也厚無所往而得之(君之恩厚/皆在於人)¶
<pb:KR3c0001_SBCK_015-4a>¶
(無所他往故得/人之致死四變)不然則山林澤谷之利足生也(五/變)不然則地形險¶
阻易守而難攻也(六/變)不然則罰嚴而可畏也不然則賞明而¶
足勸也(七/變)不然則有深怨於敵人也(八/變)不然則有厚功於上也¶
(功厚則禄多故亦自爲/戰而不德於君九變)此民之所以守戰至死而不德其上者也¶
今恃不信之人而求以智用不守之民而欲以固將不戰之卒¶
而幸以勝此兵之三闇也¶
任法第四十五　區言一¶
聖君任法而不任智任數而不任&KR0003;任公而不任私任大道¶
而不任小物(小物/小事)然後身佚而天下治失君則不然舎法而任¶
智故民舎事而好譽舎數而任&KR0003;故民舎實而好言舎公¶
而好私故民離法而妄行舎大道而任小物故上勞煩百姓迷¶
惑而國家不治聖君則不然守道要處佚樂馳騁弋獵鍾¶
<pb:KR3c0001_SBCK_015-4b>¶
鼔竽瑟宫中之樂無禁圉也(宫中之樂所以恱體/安性故不禁禦之也)不思不慮不憂¶
不圖(但任法數故/無所慮圖也)利身體便形軀養壽命垂拱而天下治(伹/任)¶
(法數則事𥳑故身不勞/壽命長而天下自理也)是故人主有能用其道者(道則謂上法/數公正大道)不¶
事心不勞意不動力而土地自辟囷倉自實蓄積自多甲¶
兵自彊羣臣無詐僞百官無姦邪竒術技藝之人莫敢髙言¶
孟行以過其情以遇其主矣(孟大也遇待也不敢以謬/妄姦言妄行以待其主也)昔者堯之¶
治天下也猶埴巳埏也(埏和也/音羶)唯陶之所以爲猶金之在鑪恣¶
冶之所以鑄其民引之而來推之而往使之而成禁之而止¶
故堯之治也善明法禁之令而巳矣黃帝之治天下也其民¶
不引而來不推而往不使而成不禁而止(比黃帝之於堯則堯/有爲而黃帝無爲)故¶
黃帝之治也置法而不變使民安其法者也所謂仁義禮樂¶
者皆出於法(法行順/仁義生)此先聖之所以一民者也(法所以齊/一於民也)周書曰¶
<pb:KR3c0001_SBCK_015-5a>¶
國法(有國者/有法也)法不一則有國者不祥(法不一則/亂故不祥)民不道法則不祥¶
(道/從)國更立法以典民則祥(更攺也典主也言能觀冝攺/法以主於人則國理故祥也)羣臣不用¶
禮義敎訓則不祥百官伏事者離法而治則不祥(服行/也)故曰¶
法者不可恒也(法敝則當/變故不恒)存亡治亂之所從出(法順則存治/法違則亂亡)聖君¶
所以爲天下大儀也(君爲天下/之儀表也)君臣上下貴賤皆發焉(莫不取/法於君)¶
(臣發/行也)故曰法古之法也(立法者/必師古)丗無請謁任舉之人(任保也以法取/人則無請謁之)¶
(保/舉)無閒識博學辨&KR0003;之士(閒雜亂也法行則博學辨/&KR0003;之人不敢閒亂識事也)無偉服無¶
竒行(偉服竒行皆過越法制/者令止息者畏法故也)皆囊於法以事其主(囊者所以斂藏/也謂人皆斂藏)¶
(過行以順於/之上事其主)故明王之所恒者二一曰明法而固守之二曰禁民¶
私而收使之(謂以法收/斂而使之)此二者主之所恒也(廢此二者/則政亂)夫法者上之¶
所以一民使下也私者下之所以侵法亂主也故聖君置儀設¶
法而固守之然故諶杵習士聞識博學之人不可亂也(杵所以/毁碎於)¶
<pb:KR3c0001_SBCK_015-5b>¶
(物者也謂姦詐之人僞託於誠以毀君法習士謂習法/之士聞識謂多聞廣識君守法堅故此等莫能亂也)衆彊富貴私勇¶
者不能侵也信近親愛者不能離也(離猶/違也)珍恠竒物不¶
能惑也萬物百事非在法之中者不能動也(珍恠竒物比/正法爲恠僻)故法¶
者天下之至道也(道無越/於法者)聖君之實用也(用法爲理/國之實)今天下則不¶
然皆有善法而不能守也然故諶杵習士聞識博學之士¶
能以其智亂法惑上衆彊富貴私勇者能以其威犯法侵¶
陵(謂侵陵/於君也)鄰國諸侯能以其權置子立相(鄰國恃權能廢置/君之子援立國相)¶
天臣能以其私附百姓(謂用私恩誘/百姓使附也)翦公財以禄私士(謂翦公財/以禄私士)¶
(此皆以君不/守法故也)凡如是而求法之行國之治不可得也(謂從失法之後/國不可得理也)¶
聖君則不然卿相不得翦其私羣臣不得辟其所親愛聖君¶
赤明其法而固守之羣臣修通輻湊(謂各得自通於/君如輻之湊也)以事其主¶
百姓輯睦聽令道法以從其事(道從/也)故曰有生法有守法有¶
<pb:KR3c0001_SBCK_015-6a>¶
法於法夫生法者君也(君始制法/故曰生法)守法者臣也(臣則守/法而行)法於法者¶
民也(人則法/君之法)君臣上下貴賤皆從法此謂爲大治故主有三術¶
(謂上主中/主危主也)夫愛人不私賞也惡人不私罰也置儀設法以度量斷¶
者上主也愛人而私賞之惡人而私罰之倍大臣離左右專以¶
其心斷者中主也臣有所愛而爲私賞之有所惡而爲私罰¶
之(爲大臣愛惡之/故而私賞罰也)倍其公法損其正心(謂損政/敎之正)專聽其大臣者¶
危主也故爲人主者不重愛人不重惡人重愛曰失德重惡¶
曰失威(君隨臣愛惡則威德/皆在於臣故曰失也)威德皆失則主危也故明王之所¶
操者六生之殺之富之貧之貴之賤之此六柄者主之所操也¶
主之所處者四一曰文二曰武三曰威四曰德此四位者主之所¶
處也藉人以其所操命曰奪柄藉人以其所處命曰失位奪¶
柄失位而求令之行不可得也(旣至於奪柄失位之/後欲求令行不可得)法不平令不¶
<pb:KR3c0001_SBCK_015-6b>¶
全是亦奪柄失位之道也(法不平令不全則柄位不可/得而保故曰奪柄失位之道)故有爲枉法¶
有爲毁令此聖君之所以自禁也(言有枉法毀令聖/君則能禁止之)故貴不能¶
威富不能禄賤不能事近不能親美不能淫也(此五辜解/見下文也)植¶
固而不動竒邪乃恐(所立堅則不可動&KR0002;竒邪/則敗亡旋及故恐竒音羈)竒革而邪化令往¶
而民移(君之竒邪能有革化則令纔/徃而人巳移心而從善也)故聖君失度量置儀法(聖/君)¶
(見有失度量則/置儀法以攺也)如天地之堅(堅謂/尊勝)如列星之固(自古至今不見/天星有虧敗也)如日¶
月之明(無私/燿臨)如四時之信(寒暑之氣/來必以時)然故令往而民從之(君能苞上/之四事故今)¶
(往人/從也)而失君則不然法立而還廢之令出而後反之枉法而從¶
私毀令而不全是貴能威之富能禄之賤能事之近能親之¶
美能淫之也此五者不禁於身(君身不能/自禁止也)是以羣臣百姓人挾¶
其私而幸其主(妄希非/分之恩)彼幸而得之則主日侵(臣得不當得之恩/則主日見侵也)¶
彼幸而不得則怨日産(&KR0002;不得所幸則/怨毒日生也)夫日侵而産怨此失君¶
<pb:KR3c0001_SBCK_015-7a>¶
之所愼也凡爲主而不得用其法不能其意顧臣而行(凡有/所行)¶
(不敢自専顧望/其臣而爲之也)離法而聽貴臣(貴臣雖有離/法亦聽從之)此所謂貴而威之也¶
(言貴臣能/威於君也)富人用金王事主而來焉(謂以金王/來事主也)主離法而聽之此¶
所謂富而禄之也(言富人能/禄於君也)賤人以服約卑敬悲色告愬其主¶
(服約謂屈/服隱約也)主因離法而聽之所謂賤而事之也(言賤人善/諂君聽之)近者以¶
偪近親愛有求其主主因離法而聽之此所謂近而親之也¶
(言近者恃親以/要君則君從)美者以巧言令色請其主主因離法而聽之此¶
所謂美而淫之也(言美者能以言色淫/動於君故君亦聽之)治丗則不然不知親䟽逺¶
近貴賤美惡以度量斷之其殺戮人者不怨也(殺當其罪/故不怨也)其¶
賞賜人不德也(以功受賞故/不德於君也)以法制行之如天地之無私也是以¶
官無私論士無私議民無私&KR0003;皆虚其匈以聽其上(匈恐/懼貌)上以¶
公正論以法制斷故任天下而不重也(法制行則事/𥳑故不重也)今亂君則不¶
<pb:KR3c0001_SBCK_015-7b>¶
然有私視也故有不見也有私聽也故有不聞也有私慮也¶
故有不知也(凡私則不周故/有不見聞知也)夫私者壅蔽失位之道也上舎公法¶
而聽私&KR0003;故羣臣百姓皆設私立方以敎於國(方謂異/道術也)羣黨¶
比周以立其私請謁任舉以亂公法人用其心以幸於上上無¶
度量以禁之是以私&KR0003;日益而公法日損國之不治從此産¶
矣夫君臣者天地之位也民者衆物之象也各立其所職以¶
待君令羣臣百姓安得各用其心而立私乎故遵主令而行¶
之雖有傷敗無罰(遵令而行敗非/已致故無罰也)非主令而行之雖有功利罪¶
死(失令有功法所/不赦故罪死)然故下之事上也如響之應聲也臣之事主也¶
如影之從形也故上令而下應主行而臣從此治之道也夫非¶
主令而行有功利因賞之是敎妄舉也(賞不從令是敎/以妄爲舉措也)主令而¶
行之有傷敗而罰之是使民慮利害而離法也羣臣百姓人¶
<pb:KR3c0001_SBCK_015-8a>¶
慮利害而以其私心舉措則法制毀而令不行矣¶
明法第四十六　區言二¶
所謂治國者主道明也(主道明則公/法明故國治)所謂亂國者臣術勝也(臣/術)¶
(勝則私事/立故國亂)夫尊君卑臣非計親也以執勝也(令尊君卑臣者其計/非欲使親君也但令)¶
(君執其/勝也)百官識非惠也刑罰必也(必令百官識非公之惠而不敢受/又知刑罰必行無妄求免罪也)¶
故君臣共道則亂(臣行君事/故曰共道)專授則失(&KR0002;君有所授與不合衆/心而專之亦爲失也)夫¶
國有四亡令求不出謂之滅(求不出令則下/無所禀故滅)出而道留謂之擁(中/道)¶
(而留止/故曰擁)下情求不上通謂之塞(求不上通則與君/隔絶故曰塞也)下情上而道止¶
謂之侵(下情雖欲上通中道爲左/右所止此則臣侵上事也)故夫滅侵塞擁之所生從法之¶
不立也是故先王之治國也不淫意於法之外(淫遊/也)不爲惠於¶
法之内也(不屈法以/成私惠也)動無非法者所以禁過而外私也(外遺/也)威不¶
兩錯(臣行君威/爲兩置)政不二門(臣出政是/爲二門也)以法治國則舉錯而巳(言能以/法理國)¶
<pb:KR3c0001_SBCK_015-8b>¶
(但舉而置/之無不行)是故有法度之制者不可巧以詐僞(非法度不聽/則詐僞何施)有¶
權衡之稱者不可欺以輕重(以權衡稱之/輕重立見也)有㝷丈之數者不可¶
差以長短今主釋法以譽進能則臣離上而下比周矣(比周於/下所以)¶
(求/譽)以黨舉官則民務交而不求用矣(交合則自進/官何須求用)是故官之失¶
其治也是主以譽爲賞以毀爲罰也(以毀譽爲賞罰/則官自然失理)然則喜¶
賞惡罰之人離公道而行私術矣(行私術自然得賞安/用就公道而求乎)比周以¶
相爲匿是(比周者凡有公是之/事皆匿而不行也)忘主死交以進其譽故交衆者譽¶
多(爲交友致死/其譽自進)外内朋黨雖有大姦其蔽主多矣是以忠臣¶
死於非罪(朋黨共毀之故/忠臣非罪而死)而邪臣起於非功(朋黨共譽之故/邪臣非功而起)所死¶
者非罪所起者非功也然則爲人臣者重私而輕公矣(私則得/利公而)¶
(致禍故重私/而輕公矣)十至私人之門(私人之門謂所與/父私爲朋黨者也)不一至於庭(謂之/君庭)百慮¶
其家不一圖國(重私輕/公故也)屬數雖衆非以尊君也(所屬之數雖曰/衆多無不黨私)¶
<pb:KR3c0001_SBCK_015-9a>¶
(故非尊/君也)百官雖具非以任國也(各務私故/不任國事)此之謂國無人國無人¶
者非朝臣之衰也家與家務於相益不務尊君也大臣務相¶
貴而不任國小臣持禄養交不以官爲事故官失其能(官各/失能)¶
(則與無/人同也)是故先王之治國也使法擇人不自舉也使法量功不¶
自度也(設法者自著擇人量功/之條故不勞自舉度也)故能匿而不可蔽(苟有材法自擇/故不可隱蔽也)敗而¶
不可飾也(無功而敗法自量/之故不可虚飾也)譽者不能進(無材雖譽之/而不能進也)而誹者不¶
能退也(有功雖誹之/而不能退也)然則君臣之閒明別(謂賢不肖有功者/各明白而分別也)明別¶
則易治也(明别則無僞/濫故易治也)主雖不身下爲(謂不身/爲其事)而守法爲之可¶
也(但守法則法自/爲之不勞身也)¶
正丗第四十七　區言三¶
古之欲正丗調天下者必先觀國政料事務察民俗本治亂¶
之所生知得失之所在然後從事(從/爲)故法可立而治可行夫¶
<pb:KR3c0001_SBCK_015-9b>¶
萬民不和國家不安失非在上則過在下今使人君行逆不¶
修道誅殺不以理重賦斂得民財急使令罷民力(使令急故/人力疲也)財¶
竭則不能母侵奪(人財竭則侵奪/以共上稅也)力罷則不能母墮倪(倪傲也/謂疲墮)¶
(而傲/從也)民巳侵奪墮倪因以法隨而誅之則是誅罰重而亂愈¶
起夫民勞苦困不足則𥳑禁而輕罪如此則失在上失在上¶
而上不變則萬民無所託其命今人主輕刑政寛百姓薄賦¶
斂緩使令然民淫躁行私而不從制飾智任詐負力而爭則¶
是過在下過在下人君不廉而變(亷察/也)則暴人不勝邪亂不¶
止暴人不勝邪亂不止則君人者勢傷而威日衰矣故爲人君¶
者莫貴於勝所謂勝者法立令行之謂勝法立令行故羣臣¶
奉法守職百官有常法不繁匿萬民敦慤反本而儉力(謂廉/嗇而)¶
(勤力/也)故賞必足以使(謂使人/從善也)威必足以勝(謂勝合/姦邪也)然後下從故¶
<pb:KR3c0001_SBCK_015-10a>¶
古之所謂明君者非一君也(五帝三王俱曰/明君故曰非一)其設賞有薄有厚其¶
立禁有輕有重迹行不必同非故相反也皆隨時而變因俗¶
而動夫民躁而行僻則賞不可以不厚禁不可以不重(旣躁/而僻)¶
(則難化須厚賞以/誘之重禁以威之)故聖人設厚賞非侈也立重禁非戾也賞薄¶
則民不利禁輕則邪人不畏設人之所不利欲以使則民不¶
盡力立人之所不畏欲以禁則邪人不止是故陳法出令而¶
民不從故賞不足勸則士民不爲用刑罰不足畏則暴人¶
輕犯禁民者服於威殺然后從見利然后用被治然后正得¶
所安然后靜者也夫盜賊不勝邪亂不止彊劫弱衆暴寡此¶
天下之所憂萬民之所患也憂患不除則民不安其居民不¶
安其居則民望絶於上矣夫利莫大於治害莫大於亂夫五¶
帝三王所以成功立名顯於後丗者以爲天下致利除害也事¶
<pb:KR3c0001_SBCK_015-10b>¶
行不必同所務一也(莫不務/於理也)夫民貪行躁而誅罰輕罪過不¶
發(有罪過者/不發舉也)則是長淫亂而便邪僻也有愛人之心而實合於¶
傷民(輕刑以愛人姦/多反傷人也)此二者不可不察也(二者謂愛/與傷人)夫盜賊不勝¶
則良民危(良人爲盜/所害故危)法禁不立則姦邪繁故事莫急於當務(每/事)¶
(當其務/則理也)治莫貴於得齊(齊謂無/非人也)制民急則民迫民迫則窘窘¶
則民失其所葆(葆謂所恃/爲生者也)緩則縱縱則淫淫則行私行私則¶
離公離公則難用故治之所以不立者齊不得也(謂上有/非人也)齊不¶
得則治難行故治民之齊不可不察也聖人者明於治亂之¶
道習於人事之終始者也其治人民也期於利民而止(至於利人/則止而物)¶
(理/也)故其位齊也不慕古不留今(留謂守/常不變)與時變與俗化夫君人¶
之道莫貴於勝勝故君道立(勝則無不服/故君道立也)君道立然後下從下¶
從故敎可立而化可成也夫民不心服體從則不可以禮義¶
<pb:KR3c0001_SBCK_015-11a>¶
之文敎也君人者不可以不察也¶
治國第四十八　區言四¶
凡治國之道必先富民民富則易治也民貧則難治也奚以¶
知其然也民富則安郷重家安郷重家則敬上畏罪敬上畏¶
罪則易治也民貧則危郷輕家(危謂不安/其所居也)危郷輕家則敢陵¶
上犯禁凌上犯禁則難治也故治國常富而亂國必貧是以¶
善爲國者必先富民然后治之昔者七十九代之君法制不¶
一號令不同然俱王天下者何也必國富而粟多也夫富國¶
多粟生於農故先王貴之凡爲國之急者必先禁末作文巧¶
未作文巧禁則民無所游食民無所游食則必農(謂必/務農)民¶
事農則田墾田墾則粟多粟多則國富國富者兵彊兵彊¶
者戰勝戰勝者地廣是以先王知衆民彊兵廣地富國之必¶
<pb:KR3c0001_SBCK_015-11b>¶
生於粟也故禁末作止竒巧而利農事今爲末作竒巧者一¶
日作而五日食(言取一日之利可/共五日之食也)農夫終歳之作不足以自食也¶
然則民舎夲事而事末作捨本事而事末作則田荒而國¶
貧矣凡農者月不足而歳有餘者也而上徴暴急無時(謂徭/稅不)¶
(以/時)則民倍貸以給上之徴矣(倍貸謂貸/一還二也)耕耨者有時而澤不¶
必足(謂雨澤/不足也)則民倍貸以取庸矣(澤不足則歳凶富者倍貸於貧/不能還其倍價者則計所倍而)¶
(取庸/矣)秋糴以五春粜以束是又倍貸也(謂富者秋時以五糴之至/春出粜便收其束矣此亦)¶
(倍貸之𩔖也/束十疋也)故以上之徴而倍取於民者四(謂上無時之徴一也澤不/足二秋糴春粜三也下)¶
(足𨵿市府庫/之徴四也)𨵿市之租府庫之徴粟什一厮輿之事此四時亦¶
當一倍貸矣(府庫謂府之庫新有徴稅言人供𨵿市府庫之徴/亦用粟之什一計四時常有所故亦當一倍貸之)夫以¶
一民養四主(四主則上/四倍貸也)故逃徙者刑(謂有/刑罰)而上不能止者粟少¶
而民無積也常山之東河汝之閒蚤生而晚殺五榖之所蕃¶
<pb:KR3c0001_SBCK_015-12a>¶
孰也四種而五穫(四種謂四時皆種五穫/謂五榖皆宜而有所穫)中年𠭇二石一夫爲粟¶
二百石今也倉&KR0338;虚而民無積農夫以粥子者上無術以均¶
之也故先王使農士商工四民交能易作(交能易作謂雖士亦/善於農工雖農亦通)¶
(於士/業也)終歳之利無道相過也(道從也四人均能故/其利無從相過之也)是以民作一而¶
得均(四人交能易/作故日一也)民作一則田墾姦巧不生田墾則粟多粟多¶
則國富姦巧不生則民治富而治此王之道也不生粟之¶
國亡粟生而死者霸(霸者或不能廣積粟故/人有不生而致死者也)粟生而不死者¶
王(王者積粟旣多故人保/其生無復致死者也)粟也者民之所歸也粟也者財之所歸¶
也(有粟則/人歸之)粟也者地之所歸也(積粟旣多或有/入地歸降者也)粟多則天下之¶
物盡至矣故舜一徙成邑貳徙成都參徙成國舜非嚴刑¶
罰重禁令而民歸之矣去者必害(謂背舜/而去者)從者必利也先¶
王者善爲民除害興利故天下之民歸之所謂興利者利¶
<pb:KR3c0001_SBCK_015-12b>¶
農事也所謂除害者禁害農事也農事勝則入粟多入粟¶
多則國富國富則安郷重家安郷重家則雖變俗易習(謂/攺)¶
(易其/常習)歐衆移民至於殺之而民不惡也此務粟之功也上不利¶
農則粟少粟少則人貧人貧則輕家輕家則易去易去則¶
上令不能必行上令不能必行則禁不能必止禁不能必止則戰不必¶
勝守不必固矣夫令不必行禁不必止戰不必勝守不必固命之¶
曰&KR0009;生之君(謂蹔&KR0009;爲生/不能長乆)此由不利農少粟之害也粟者王¶
之夲事也人主之大務有人之塗(謂保有其人/其塗因粟也)治國之道也¶
管子卷第十五¶
