# -*- mode: mandoku-view; -*-
#+TITLE: 管子
#+DATE: 2015-09-11 03:51:04.501824
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0115-002管子-卷第二.
<pb:KR3c0001_SBCK_002-1a>¶
管子卷第二　唐司空房　𤣥齡¶
　　　七法第　版法第七¶
七法第六(謂則象法化決/爲兵之數還陳/四傷/百匿/塞心術計數)經言六¶
言是而不能立言非而不能廢(謂之是不能立其人而用之謂/之非不能廢其人而退之)有功¶
而不能賞有罪而不能誅若是而能治民者未之有也是必¶
立非必廢有功必賞有罪必誅若是安治矣未也(能此四者可以/安治矣而猶未)¶
(者則以未/具下事故)是何也曰形勢器械未具猶之不治也形勢器械具¶
四者備治矣(四者備謂立是/廢非賞功誅罪)不能治其民而能彊其兵者未之¶
有也(能治民然/后能彊兵)能治其民矣而不明于爲兵之數猶之不可(雖/能)¶
(治民而欲彊兵必明/於爲兵之數然後可)不能彊其兵而能必勝敵國者未之有也¶
能彊其兵而不明于勝敵國之理猶之不勝也(雖能彊兵其欲/勝敵國必須明)¶
(審其理理之不/明猶是不勝也)兵不必勝敵國而能正天下者未之有也兵必¶
<pb:KR3c0001_SBCK_002-1b>¶
勝敵國矣而不明正天下之分猶之不可故曰治民有器爲兵¶
有數勝敵國有理正天下有分(器數理分即/下之七法也)則象法化決塞¶
心術計數(此七法/之目也)根天地之氣寒暑之和水土之性人民鳥獸¶
草木之生物雖不甚多皆均有焉而未甞變也謂之則(根元/也生)¶
(萬物者天地/之元氣也)義也名也時也似也𩔖也比也狀也謂之象(義者所/以合冝)¶
(也名者所以命事也時者名有所當也似/類比狀謂立法者必有所倣傚不徒然也)尺寸也繩墨也規矩也衡¶
石也斗斛也角量也謂之法(角亦器量之名凡此十二/事皆立政者所以爲法也)漸也順也靡¶
也久也服也習也謂之化(漸謂革物當以漸也順也靡也謂物順敎而/風靡也久也服也習也謂人服習敎命之久)¶
予奪也險易也利害也難易也開閉也殺生也謂之決塞(凡/此)¶
(十二事皆爲政者所/以決斷而窒塞也)實也誠也厚也施也度也恕也謂之心術(凡/此)¶
(六者皆自/心術生也)剛柔也輕重也大小也實虚也逺近也多少也謂之¶
計數(凡此十二事必計/之以知其數也)不明於則而欲出號令(明則然後可/以出號令)猶立朝¶
<pb:KR3c0001_SBCK_002-2a>¶
夕於運均之上檐竿而欲定其末(均陶者之輪也立朝夕所以正東西/也今均旣運則東西不可凖也檐舉)¶
(也夫欲定末者必先靜其本/今旣舉竿之本其末不定也)不明於象而欲論材審用猶絶長以¶
爲短續短以爲長(鶴脛非所斷鳬/脛非所續也)不明於法而欲治民一衆猶¶
左書而右息之(矣/息止也左手爲書右手從/而止之則無時成書)不明於化而欲變俗易敎¶
猶朝揉輪而夕欲乗車不明於決塞而欲歐衆移民猶使水¶
逆流不明於心術而欲行令於人猶倍招而必拘之(物有倍叛而/招之者必有)¶
(以慰恱之令其感服今/反拘留之則彼逾叛矣)不明於計數而欲舉大事猶無舟檝而欲¶
經於水險也故曰錯儀畫制不知則不可論材審用不知象¶
不可和民一衆不知法不可變俗易敎不知化不可&KR1783;衆移民¶
不知決塞不可布令必行不知心術不可舉事必成不知計數¶
不可¶
　　　　　右四傷¶
<pb:KR3c0001_SBCK_002-2b>¶
百匿傷上威(百百官也言百官皆/匿情爲私則上威傷)姦吏傷官法姦民傷俗敎賊¶
盜傷國衆(盜賊之人常欲/損敗於物也)衆傷則重在下(君威傷則臣/及得尊重)法傷則貨¶
上流敎傷則從令者不輯衆傷則百姓不安其居重在下則¶
令不行貨上流則官徒毁(官者旣不以德進但以/貨成故官徒毁徒事也)從令者不輯則¶
百事無功百姓不安其居則輕民處而重民散(輕民謂爲盜者用/盗致富故處重民)¶
(謂務農者爲/盜破産故散)輕民處重民散則地不辟地不辟則六畜不育六¶
畜不育則國貧而用不足國貧而用不足則兵弱而士不厲¶
兵弱而士不厲(厲奮/也)則戰不勝而守不固戰不勝而守不固¶
則國不安矣故曰常令不審則百匿勝官爵不審則姦吏勝¶
符籍不審則姦民勝刑法不審則盜賊勝國之四經敗人君¶
泄見危(謂常令官爵符籍刑法四者爲政之經四者/旣敗則是君泄其事君泄其事則其位危矣)人君泄則言實之¶
士不進言實之士不進則國之情僞不竭于上(下皆隠實言虚/則是國情不竭)¶
<pb:KR3c0001_SBCK_002-3a>¶
(於/上)丗主所貴者實也所親者戚也所愛者民也所重者爵禄¶
也亡君則不然致所貴非實也致所親非戚也致所愛非民¶
也致所重非爵禄也故不爲重寶虧其命故曰令貴於寶(重/寶)¶
(而全命則當弃/是令貴於寶)不爲愛親危其社稷故曰社稷戚於親(社稷者身/之存亡故)¶
(弃親而/存社稷)不爲愛人枉其法故曰法愛於人(法者崇替所由故/弃所愛而存其法)不爲¶
重禄爵分其威故曰威重於爵禄(威者人君以服海内必不得/已寧散爵禄不可分威也)不¶
通此四者則反於無有(不達於四者國非其/國故曰反於無有)故曰治人如治水潦¶
(治水潦者必/峻其隄防也)養人如養六畜(養六畜者必致其/閑卑堅其羈絆)用人如用草木(用/草)¶
(木者時入山林輪轅不失/其冝樵蘇各得其所)居身論道行理則群臣服敎百吏嚴斷¶
莫敢開私焉(君之於民其猶居身治之養之用之三者/各各得冝論道而行理則無私不服也)論功計勞未甞¶
失法律也便辟左右大族尊貴大臣不得増其功焉䟽逺卑¶
賤隱不知之人不忘其勞故有罪者不怨上(罪得其人/故不怨)愛賞者¶
<pb:KR3c0001_SBCK_002-3b>¶
無貪心(賞不踰等故/息其貪也)則列陳之士皆輕其死而安難以要上事¶
(賞罰不濫則立功要功之士/知其不誣故競而爲之)本兵之極也(爲兵之本其極要/者在於明賞罰也)¶
　　　　　　右百匿¶
爲兵之數存乎聚財而財無敵(存謂專立意存之君無財士不來故/存意於聚財則彼國之財不能敵也)¶
存乎論工而工無敵(工者所以造軍/之器用者也)存乎制器而器無敵(器謂/兵器)¶
存乎選士而士無敵存乎政敎而政敎無敵(政敎軍/中號令)存乎服習¶
而服習無敵(服便也謂/便習武藝)存乎徧知天下而徧知天下無敵(徧知天/下謂徧)¶
(知其地形險易主/將工拙士卒勇怯)存乎明於機數而明於機數無敵(機者發内而動/外爲近而成逺)¶
(不疾而速不行而至見其爲之不知其/所以爲有數存焉於其閒故曰機數也)故兵未出境而無敵者八是以¶
欲正天下財不蓋天下不能正天下(財謂貨財不能蓋天/下則無以正天下也)財蓋¶
天下而工不蓋天下不能正天下工蓋天下而器不蓋天下¶
不能正天下(財雖蓋天下而工與器不能/蓋則無以正天下餘皆放此)器蓋天下而士不蓋天下¶
<pb:KR3c0001_SBCK_002-4a>¶
不能正天下士蓋天下而敎不蓋天下不能正天下敎蓋天¶
下而習不蓋天下不能正天下習蓋天下而不徧知天下不¶
能正天下徧知天下而不明於機數不能正天下故明於機¶
數者用兵之勢也大者時也小者計也(王之征伐能立大功者在於/合天時也至小者捷勝亦在)¶
(人計/謀也)王道非廢也而天下莫敢窺者王者之正也(大寳之位神/器也古今所)¶
(共傳非有蹔廢而天下莫敢窺窬者/以王者當樂推之運應天人之正)衡庫者天子之禮也(衡者所以/平輕重庫)¶
(者所以藏寳物不令外知者也言王者用心常當凖平天下旣/知輕重審用於心無令長耳目者所得此則天子之禮然也)是故器成卒¶
選則士知勝矣(選謂𥳑/其精練)徧知天下審御機數則獨行而無敵¶
矣所愛之國而獨利之所惡之國而獨害之則令行禁止是¶
以聖王貴之(貴謂/貴兵)勝一而服百則天下畏之矣立少而觀多¶
則天下懷之矣(立少謂興亡國雖少天下共觀之故曰觀多/桓公救邢遷衛用此術也或曰觀當爲勸)罰有罪賞¶
有功則天下從之矣故聚天下之精財論百工之銳器春秋角試¶
<pb:KR3c0001_SBCK_002-4b>¶
以練精銳爲右(右上/也)成器不課不用不試不臧(兵器雖成未經課/試則不用不臧)收¶
天下之豪傑有天下之駿雄故舉之如飛鳥動之如雷電發之¶
如風雨莫當其前莫害其後獨出獨入莫敢禁圉成功立¶
事必順於理義故不理不勝天下不義不勝人故賢知之君必¶
立於勝地故正天下而莫之敢御也¶
　　　　　右爲兵之數¶
若夫曲制時舉不失天時(制雖委曲順天而/舉不失天時也)母壙地利其數多少¶
其要必出於計數(壙空也天之所覆空地謂山河陂澤所以營作而/興利者也必計數其多少之要然後度材而用之)¶
故凡攻伐之爲道也計必先定于内然後兵出乎境計未定¶
於内而兵出乎境是則戰之自勝攻之自毁也(自勝謂自勝於/己其敗可知也)是¶
故張軍而不能戰圍邑而不能攻得地而不能實三者見一¶
焉則可破毁也故不明于敵人之政不能加也(不明敵故/未可加兵)不明于¶
<pb:KR3c0001_SBCK_002-5a>¶
敵人之情不可約也(不明敵情未/可約士約誓)不明于敵人之將不先軍也不¶
明于敵人之士不先陣也是故以衆撃寡以治撃亂以富擊貧¶
以能撃不能以敎卒練士撃&KR1783;衆白徒(白徒謂不練/之卒無武藝)故十戰十¶
勝百戰百勝故事無備兵無主則不蚤知(旣無備無主故敵/來攻不能先知之)野¶
不辟地無吏則無蓄積官無常下怨上而器械不功(功謂/堅利)朝¶
無政則賞罰不明賞罰不明則民幸生(僥倖以/偷生也)故蚤知敵人¶
如獨行(蚤知敵人則有以備之敵/人望風自退故曰獨行也)有蓄積則乆而不匱器械功則伐¶
而不費賞罰明則人不幸人不幸則勇士勸之故兵也者審於¶
地啚謀十官(地啚謂敵國險易之形軍之部置十官必/伍什則有長故曰十官又須謀得其人也)日量蓄積齊¶
勇士徧知天下審御機數兵主之事也故有風雨之行故能不¶
逺道里矣(行疾如風雨故/不以道里爲逺)有飛鳥之舉故能不險山河矣(輕捷/如飛)¶
(鳥故不以/山河爲險)有雷電之戰故能獨行而無敵矣(雷電天之威怒/故莫敢爲敵)有¶
<pb:KR3c0001_SBCK_002-5b>¶
水旱之功故能攻國救邑(謂其功可以/爲彼水旱)有金城之守故能定宗¶
廟育男女矣有一體之治故能出號令明憲法矣(謂上下同心/其猶一體)¶
風雨之行者速也飛鳥之舉者輕也雷電之戰者士不齊也¶
(懼雷電之威/故彼士不齊)水旱之功者野不收耕不穫也(能令彼有水旱故/不得使收穫也)金¶
城之守者用貨財設耳目也(貨財所以養敢死之士耳目所/以聽鄰國之動静令必知之)一體之¶
治者去竒&KR0003;禁雕俗也(竒&KR0003;謂譎誑之言/雕俗謂浮僞之俗)不逺道里故能威絶¶
域之民不險山河故能服恃固之國獨行無敵故令行而禁止¶
故攻國救邑不恃權與之國故所指必聽(雖有權與之國不顧/而恃之權與謂權爲)¶
(親與/也)定宗廟育男女天下莫之能傷然后可以有國制儀法¶
出号令莫不嚮應然后可以治民一衆矣¶
　　　　　　右選陳¶
版法第七(選擇政要載之/於版以爲常法)經言七¶
<pb:KR3c0001_SBCK_002-6a>¶
凡將立事(立經國/之事)正彼天植(謂順天道以種/植必令得其正)風雨無違(君道不虧則/風雨無違也)¶
逺近髙下各得其嗣(髙下猶多少也謂君之賦稅因其逺近之别以/多少之差輕重合宜故可嗣之以常行嗣續也)¶
三經旣飭君乃有國(三經謂上天植風雨髙下也是三/者旣以飭整故君可以有國也)喜無以賞¶
怒無以殺喜以賞怒以殺怨乃起令乃廢驟令不行民心乃¶
外(有外叛/之心也)外之有徒禍乃始牙(徒謂黨與也外叛者有黨/與禍由是生故曰始牙)衆之所¶
忿置不能圖(衆忿難犯故必/置之誰能圖之)舉所美必觀其所終(凡人之情靡不/有初鮮克有終)¶
(故須/觀之)廢所惡必計其所窮(蜂蠆有毒故必計其所窮知/困獸猶鬬其所終將何爲也)慶勉敦¶
敬以顯之(人有敦敬則慶/勉以顯之也)冨禄有功以勸之(人之有功則/冨貴以勸之)爵貴有¶
名以休之(賢者有名則/爵貴以休之)兼愛無遺謂君心先順敎萬民郷風(上/之)¶
(敦敬有功名之士必爵禄順而與之所/以敎之急也如此則民向風而從化)旦暮利之衆乃勝任(有功名之/士旣旦暮)¶
(得利衆自/厲而勝任)取人以已成事以質(將欲取人必先審巳才略能用彼不質/謂凖的將欲成事必先立其凖的事不)¶
(違質然/后爲善)審用財愼施報察稱量故用財不可以嗇用力不可以¶
<pb:KR3c0001_SBCK_002-6b>¶
苦用財嗇則費(嗇於用財不以賞賜則立功之士/懈怠敵人來侵其費更多嗇恡)用力苦則勞民不¶
足令乃辱(民不足則令/不行故辱也)民苦殃令不行施報不得禍乃始昌禍¶
昌不寤民乃自啚(謀爲/叛巳)正法直度罪殺不赦(夫正直之法度罪/殺有過終不免赦)殺¶
僇必信民畏而懼武威旣明令不再行頓卒怠倦以辱之(頓/卒)¶
(猶困苦其有怠倦/不勤則困苦以辱)罰罪宥過以懲之殺僇犯禁以振之植固不¶
動𠋣邪乃恐(言執法者必當深植而固守則不可動移/若乃頓𠋣而邪則法亂而身危故可恐也)𠋣革邪化¶
令往民移(旣能正𠋣化邪歸於正直/如此化出令纔往則民移)法天合德(天之資始/無有私德)象地無¶
親(地之資生/無所私親)叅於日月(日月無/私耀也)佐於四時(賞以春夏/刑以秋冬)恱在施有(將/恱)¶
(於下在於/施無令有)衆在廢私(將欲齊衆/在於廢私)召逺在修近(修近則/逺者至)閉禍在除¶
怨(除怨則/禍端塞)修長在乎任賢(任賢則/國祚長)安髙在乎同利(與下同利/則髙位安)¶
管子卷第二¶
