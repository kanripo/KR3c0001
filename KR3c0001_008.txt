# -*- mode: mandoku-view -*-
#+TITLE: 管子
#+DATE: 2015-09-23 10:10:20
#+PROPERTY: LASTPB  <md:KR3c0001_SBCK_006-1a>
#+PROPERTY: JUAN 8

<md:KR3c0001_SBCK_008-1a>¶管子卷七


<pb:KR3c0001_WYG_008-1a>
欽定四庫全書
　管子卷八
　　　　　　　　　　　　唐　房𤣥齡　注¶
　　中匡第十九　¶　　　　　　　　¶　内言二¶
管仲會國用三分二在賔客(二以供/賔客)其一在國管仲懼
而復之¶(復白也以賔客之/費太半故白之)公曰吾子猶如是乎(以吾子/為賢當)
(以供賔之義為急/務尚懼而白之乎)四鄰賔¶客入者說出者譽(入見禮而/恱者出必)
(為延/譽也)光名滿天下入者不說出者¶不譽汚名滿天下壤
<pb:KR3c0001_WYG_008-1b>
可以為粟(播壤則/生粟)木可以為貨(破木成/器則貨)粟¶盡則有生貨
散則有聚君人者名之為貴財安可有(有財則失名/¶故不可有)管
仲曰此君之明也公曰民辦軍事矣則可乎對曰不可
甲¶兵未足也請薄刑罰以厚甲兵於是死罪不殺刑罪
不罰使¶以甲兵贖(有罪使出甲/兵以贖之也)死罪以犀甲一㦸刑罰
以脅盾一㦸(脅盾<md:KR3c0001_SBCK_008-1b>¶也既出盾/又令出一㦸也)過罰以金(過誤致罰出/金以贖之)軍
無所計而訟者成以束矢(不計於¶軍事而以私訟者令/出束矢以平其罪成平也)
公曰甲兵既足矣吾欲誅大國之不道者¶可乎對曰愛
<pb:KR3c0001_WYG_008-2a>
四封之内而後可以惡竟外之不善者(先施愛於¶四封/之内則士致死)
(故可以惡竟/外之不善)安卿大夫之家而後可以危救敵之國(卿/大)
(夫家安¶則大臣盡力/故以危救敵之國)賜小國地而後可以誅大國之不
道者舉賢良而後¶可以廢慢法鄙賤之民是故先王必
有置也而後必有廢也¶必有利也而後必有害也桓公
曰昔三王者既弑其君今言¶仁義則必以三王為法度
不識其故何也對曰昔者禹平治¶天下及桀而亂之湯
放桀以定禹功也湯平治天下及紂而¶亂之武王伐紂
<pb:KR3c0001_WYG_008-2b>
以定湯功也且善之伐不善也自古至今未¶有改之君
何疑焉公又問曰古之亡國其何失對曰計得地與¶寳
而不計失諸侯計得財委而不計失百姓計見親而不
計<md:KR3c0001_SBCK_008-2a>¶見棄三者之屬一足以削遍而有者亡矣古之隳國
家隕社¶稷者非故且為之也必少有樂焉不知其陷於
惡也桓公謂¶管仲曰請致仲父(仲父者尊老有徳之稱/桓公欲尊事管仲故以)
(仲父之/號致之)公與管仲父而將飲¶之(行飲酒禮/以尊顯之)掘新井而柴
焉(新井而又柴蓋之/欲以潔清示敬之)十日齋戒召管仲管¶仲至公執爵
<pb:KR3c0001_WYG_008-3a>
夫人執尊觴三行管仲趨出公怒曰寡人齋戒¶十日而
飲仲父寡人自以為修矣仲父不告寡人而出其故¶何
也(謂不辭而/出所以怒)鮑叔隰朋趨而出及管仲於途曰公怒管
仲反¶入倍屏而立公不與言少進中庭公不與言少進
傅堂公曰¶寡人齋戒十日而飲仲父自以為脱於罪矣
仲父不告寡人¶而出未知其故也對曰臣聞之沈於樂
者洽於憂(樂過則/憂博)厚¶於味者薄於行慢於朝者緩於政
害於國家者危於社稷臣¶是以敢出也公遽下堂曰寡
<pb:KR3c0001_WYG_008-3b>
人非敢自為修也仲父年長雖<md:KR3c0001_SBCK_008-2b>¶寡人亦衰矣吾願一朝
安仲父也(言俱至於衰老故欲/一朝樂飲而為安)對曰臣聞¶壯者無怠老
者無偷順天之道必以善終者也三王失之也¶非一朝
之萃(其所由來者漸矣/非一朝萃集也)君奈何其偷乎管仲走出君以¶
賔客之禮再拜送之明日管仲朝公曰寡人願聞國君
之信¶對曰民愛之鄰國親之天下信之此國君之信公
曰善請問¶信安始而可對曰始於為身中於為國成於
為天下公曰請問¶為身對曰道血氣以求長年長心長
<pb:KR3c0001_WYG_008-4a>
徳(長心謂謀慮逺也/長徳謂恩施廣也)此為身¶也公曰請問為國對曰逺
舉賢人慈愛百姓外存亡國繼絶¶世起諸孤(孤謂死王/亊者子孫)
薄稅斂輕刑罰此為國之大禮也法行而¶不苛刑廉而
不赦有司寛而不凌(不虐/&KR1103;獨)菀濁困滯皆法度不¶亡(鬱濁/謂穢)
(塞不潔清者也困滯謂疲羸微隠者也有/如此者皆以法度加之不令有所失亡也)往行不來而
民游世矣¶(其行法度者但往行而進不却來/而退而人以此自得行於世也)此為天下
也<md:KR3c0001_SBCK_008-3a>¶　　小匡第二十　　　　　　　　　　　内言三
<pb:KR3c0001_WYG_008-4b>
桓公自莒反於齊使鮑叔牙為宰鮑叔辭曰臣君之庸
臣也¶君有加惠於其臣使臣不凍饑則是君之賜也若
必治國家則¶非臣之所能也其唯管夷吾乎臣之所不
如管夷吾者五寛¶惠愛民臣不如也治國不失秉臣不
如也(秉柄也柄所操以作事/¶國柄者賞罰之紀要也)忠信可結於諸侯臣不如
也制禮義可法於四方臣不如也¶介胄執枹立於軍門使
百姓皆加勇臣不如也(枹擊/鼔槌)夫管仲¶民之父母也將欲
治其子不可棄其父母公曰管夷吾親射¶寡人中鈎殆於
<pb:KR3c0001_WYG_008-5a>
死今乃用之可乎鮑叔曰彼為其君動也君¶若宥而反
之其為君亦猶是也公曰然則為之奈何鮑叔曰¶君使
人請之魯公曰施伯魯之謀臣也彼知吾將用之必不¶
吾予也鮑叔曰君詔使者曰寡君有不令之臣在君之
國願<md:KR3c0001_SBCK_008-3b>¶請之以戮羣臣(戮以狥/羣臣)魯君必諾且施伯之知夷
吾之才必將致魯之政(既知其材故/授以國政)夷吾受之則魯能
弱齊矣夷吾不受彼知其將反於齊必殺之公曰然則
夷吾受乎鮑叔曰不受也夷吾事君無二心公曰其於
<pb:KR3c0001_WYG_008-5b>
寡人猶如是乎對曰非為君也為先君與社稷之故君
若欲定宗廟則亟請之不然無及也公乃使鮑叔行成
(成平也/與魯平)曰公子糺親也請君討之魯人為殺公子糺又
曰管仲讎也請受而甘心焉魯公許諾施伯謂魯侯曰
勿予非戮之也將用其政也(用之使/知政)管仲者天下之賢
人也大器也在楚則楚得意於天下在晉則晉得意於
天下在狄則狄得意於天下今齊求而得之則必長為
魯國憂君何不殺而受之其屍魯君曰諾將殺管仲鮑
<pb:KR3c0001_WYG_008-6a>
叔進曰殺之齊是戮齊也(言戮以/狗齊也)殺之魯是戮魯也弊
邑寡君願生得之以徇於國為羣臣僇(戮之以/誡羣臣)若不生
得是君與寡君賊比也(言親/吾賊)非¶敝邑之君所謂也使臣
不能受命於是魯君乃不殺遂生束¶縛而柙以予齊(柙/檻)
鮑叔受而哭之三舉(三舉其聲偽/哀其將死也)施伯從而¶笑之(笑其/偽也)
謂大夫曰管仲必不死夫鮑叔之忍不僇賢人(言多¶所/容忍必)
(不僇/賢人)其智稱賢以自成也(稱舉/也)鮑叔相公子小白先入
得國¶(得國/人心)管仲召忽奉公子糺後入與魯以戰能使魯
<pb:KR3c0001_WYG_008-6b>
敗(謂魯師與齊戰能/使魯敗而¶齊克也)功足以得天與失天其人事一也
(管仲本圖將立小白今能敗¶魯而勝齊是其功也/故於齊為得天於魯為失天至於能成人事則一)今魯
懼殺公子糺召忽囚管仲以予齊鮑叔¶知無後事(既得/管仲)
(則知後無禍/難之事也)必將勤管仲以勞其君(必探管仲本敗¶魯/勝齊之意以成其)
(功勤而慰/勞其君也)願以顯其功衆必予之(願君試用管仲以顯/其定齊之功如此衆)
(必與之/與許也)有得¶力死之功猶尚可加也顯生之功將何如
是(假令管仲力死成¶功但一時之事耳猶尚可加況不/恥垢辱忍而生全齊將得之而霸以顯其本謀之功)
(何善如之乎/言不可加也)昭徳以貳君也(言昭管仲<md:KR3c0001_SBCK_008-4a>¶之徳/以為君之副貳)鮑叔之知
<pb:KR3c0001_WYG_008-7a>
不是失也(以鮑叔之智能及/此圖必不失也)至於堂阜之上(堂阜/地名)¶鮑叔
祓而浴之三(祓謂除其/凶邪之氣)桓公親迎之郊管仲詘纓揷衽
(示將/就¶戮)使人操斧而立其後(操斧者將受/斧鉞之誅也)公辭斧三然後
退之(退操/¶斧者)公曰垂纓下衽寡人將見管仲再拜稽首曰
應公之賜殺之¶黄泉死且不朽(言君賜之死尚感/恩不朽況生之乎)公遂
與歸禮之於廟三酌而問¶為政焉曰昔先君襄公高臺
廣池湛樂飲酒田獵罼弋不聴¶國政卑聖侮士唯女是
崇九妃六嬪(九妃謂諸侯所娶九女/天子九嬪諸侯六也)陳妾數¶千食必粱
<pb:KR3c0001_WYG_008-7b>
肉衣必文繡而戎士凍饑戎馬待游車之弊(游車弊然/後以¶為戎)
(車/)戎士待陳妾之餘(陳妾食餘然/後以食戎士)倡優侏儒在前而賢
大夫¶在後是以國家不日益不月長吾恐宗廟之不掃
除社稷之¶不血食敢問為之奈何管子對曰昔吾先王
周昭王穆王世¶法文武之逺迹以成其名合羣國比校
民之有道者設象以<md:KR3c0001_SBCK_008-4b>¶為民紀(校試其人有道者與/之設法象而為人紀)式美
以相應比綴以書原本窮末¶(其所用美事必令始終相/應然後次比緝綴書之簡)
(䇿故能原其本窮/其末無不錯綜也)勸之以慶賞糺之以刑罰¶糞除其顛
<pb:KR3c0001_WYG_008-8a>
旄(顛謂髙之頂人或不墾闢旄者所以誓勒/兵士言能務農息兵故糞其顛而除其旄)賜予以鎮
撫¶之以為民終始公曰為之奈何管子對曰昔者聖王
之治其¶民也參其國而伍其鄙定民之居成民之事以
為民紀謹用¶其六秉如是而民情可得而百姓可御桓
公曰六秉者何也¶管子曰殺生䝿賤貧富此六秉也桓
公曰參國奈何管子對¶曰制國以為二十一鄉商工之
鄉六士農之鄉十五公帥十一¶鄉高子帥五鄉國子帥
五鄉參國故為三軍公立三官之臣¶(謂三軍/之官也)市立三鄉
<pb:KR3c0001_WYG_008-8b>
工立三族澤立三虞山立三衡(自三鄉已下/毎皆置具官)制¶五家為
軌軌有長十軌為里里有司四里為連連有長十連¶為
鄉鄉有良人三鄉一帥桓公曰五鄙奈何管子對曰制
五<md:KR3c0001_SBCK_008-5a>¶家為軌軌有長六軌為邑邑有司十邑為率率有長
十率為鄉¶鄉有良人三鄉為屬屬有帥五屬一大夫武
政聴屬(以武為政/¶者聴於屬)文政聴鄉各保而聴(鄉屬之聴/各自保之)毋有
淫佚者桓公曰定民之居¶成民之事奈何管子對曰士
農工商四民者國之石民也(四者國之¶本猶柱/之石也故曰石也)不可使
<pb:KR3c0001_WYG_008-9a>
雜處雜處則其言哤其事亂(哤亂/也)是故聖王之¶處士必
於閒燕(處士閒燕/則謀議審)處農必就田壄處工必就官府處商¶
必就市井(市井必四方若造/井之制故曰市井)今夫士羣萃而州處閒燕
(毎州之士羣萃共¶處/閒燕謂學校之處)則父與父言義子與子言孝其事
君者言敬長者言¶愛幼者言弟旦昔從事於此(旦昔猶/朝夕也)
以教其子弟少而習焉其¶心安焉不見異物而遷焉(異/物)
(謂異事非其/所當習者)是故其父兄之教不¶肅而成其子弟之學
不勞而能夫是故士之子常為士今夫¶農羣萃而州處
<pb:KR3c0001_WYG_008-9b>
審其四時權節(於四時中又權/量其節之早晚)具備其械器用<md:KR3c0001_SBCK_008-5b>¶(械器皆/為田器)
比耒耜穀芨(比偶其耒耜及榖芨榖芨小於耒耜一人/執之以隨耒耜之後重治其闕遺芨音棰)
及寒擊槀¶除田以待時乃耕(冬寒之月即擊去其草之/槀者修除其田以待春之)
(耕/也)深耕均種疾耰(耰謂復種¶既已/均種當疾耰之)先雨芸耨以待時雨
時雨既至挾其槍刈耨鎛(在掖曰挾槍樁¶也刈鎌/也耨鎡䥓也鎛鉏也)以旦
暮從事於田壄稅衣就功(脱其常服以就功/役便事而省費)¶别苗莠列
疏遬(遬宻也謂苗之/疏宻當均列之)首戴苧蒲(苧蔣也編苧/與蒲以為笠)身服襏襫¶
(襏襫謂麤堅之衣/可以任苦著者也)沾體塗足暴其髪膚盡其四支之力
<pb:KR3c0001_WYG_008-10a>
以疾¶從事於田野少而習焉其心安焉不見異物而遷焉
是故其¶父兄之教不肅而成其子弟之學不勞而能是
故農之子常¶為農樸野而不慝(農人之子朴質/而野不為姦慝)其秀才
之能為士者則足賴¶¶也(農人之子有秀異之材可為士/者即所謂生而知之不習而成)
(者也故其賢/足可賴也)故以耕則多粟以士則¶多賢是以聖王敬
畏戚農¶(以農民能致粟又秀材生焉/故聖王敬畏農而戚近之)今夫工羣萃而州
處相<md:KR3c0001_SBCK_008-6a>¶良材審其四時辨其功苦(功謂堅美/苦謂濫惡)權節其用論比
計制斷¶器尚完利(裁斷為器/貴於完利)相語以事相示以功相陳
<pb:KR3c0001_WYG_008-10b>
以巧相高以知¶事(以其能知器/用之事相高)旦昔從事於此以教其
子弟少而習焉其心安¶焉不見異物而遷焉是故其父
兄之教不肅而成其子弟之¶學不勞而能夫是故工之
子常為工今夫商羣萃而州處觀¶凶饑審國變察其四
時而監其鄉之貨(監視/也)以知其市之賈負¶任擔荷服牛
輅馬以周四方料多少計貴賤以其所有易其¶所無買
賤鬻貴是以羽旄不求而至竹箭有餘於國竒怪時¶來
珍異物聚旦昔從事於此以教其子弟相語以利相示
<pb:KR3c0001_WYG_008-11a>
以¶時相陳以知賈(賈知物價/相與陳説)少而習焉其心安焉不見
異物而遷¶焉是故其父兄之教不肅而成其子弟之學
不勞而能夫是¶故商之子常為商相地而衰其政則民
不移矣(相地沃瘠以差<md:KR3c0001_SBCK_008-6b>¶具政則人安其/沃瘠而不移衰差也音楚危反)正旅舊則民不
惰(國之軍旅正之以從/舊貫則禀令而不惰)山澤各以其¶時至則民不茍(茍/謂)
(非時入/山澤也)陵陸丘井田疇均則民不惑無奪民¶時則百姓
富犧牲不勞則牛馬育(過用謂/之勞)桓公又問曰寡人欲¶修
政以干時於天下其可乎(干求也時時見曰㑹欲求/天下諸侯修時見之㑹)管
<pb:KR3c0001_WYG_008-11b>
子對曰可¶公曰安始而可管子對曰始於愛民公曰愛
民之道奈何管¶子對曰公修公族家修家族使相連以
事相及以祿則民相¶親矣(相連以亊則人慣狎相及/以祿則恩情生故有親也)放
舊罪修舊宗立無後則民殖矣¶(放舊罪則全人命修舊/宗則收散親立無後則)
(繼絶世故人/殖殖生也)省刑罰薄賦斂則民富矣鄉建¶賢士使教
於國則民有禮矣出令不改則民正矣此愛民之¶道也
公曰民富而以親則可以使之乎管子對曰舉財長工¶
以止民用(工能積財舉而長之/民則慕而不費用矣)陳力尚賢以勸民知(賢/能)
<pb:KR3c0001_WYG_008-12a>
(陳力而崇¶上之民/則勸而學知矣)加刑無苛以濟百姓行之無私則足
以容衆矣出言必<md:KR3c0001_SBCK_008-7a>¶信則令不窮矣此使民之道也桓公
曰民居定矣事已成矣¶吾欲從事於天下諸侯其可乎
(欲從/㑹事)管子對曰未可民心未吾¶安公曰安之奈何管子
對曰修舊法擇其善者舉而嚴用之¶慈於民予無財(貧/無)
(財者當/施與之)寛政役敬百姓則國富而民安矣公¶曰民安矣
其可乎管仲對曰未可君若欲正卒伍修甲兵則¶大國
亦將正卒伍修甲兵君有征戰之事則小國諸侯之臣
<pb:KR3c0001_WYG_008-12b>
有守圉之備矣然則難以速得意於天下公欲速得意
於天¶下諸侯則事有所隠而政有所寓(不顯習其兵事/故曰事有所隠)
(軍政寓之田獵/故曰政有所寓)公¶曰為之奈何管子對曰作内政而寓
軍令焉為高子之里為¶國子之里為公里三分齊國以
為三軍擇其賢民使為里君¶(毎里皆使/賢者為君)鄉有行伍卒長
則其制令且以田獵因以賞罰(因田獵¶之功/過行賞罰)則百姓通
於軍事矣桓公曰善於是乎管子乃制五家<md:KR3c0001_SBCK_008-7b>¶以為軌軌
為之長十軌為里里有司四里為連連為之長十¶連為
<pb:KR3c0001_WYG_008-13a>
鄉鄉有良人以為軍令是故五家為軌五人為伍軌長¶
率之十軌為里故五十人為小戎里有司率之四里為
連故二¶百人為卒連長率之十連為鄉故二千人為旅
鄉良人率之五¶鄉一師故萬人一軍五鄉之師率之三
軍故有中軍之鼔(中軍¶則公/之里卒也)有高子之鼔有國子之鼓
春以田曰蒐振旅(因寓軍政/而且整旅)秋¶以田曰獮治兵(順殺氣/因治兵)
是故卒伍政定於里軍旅政定於郊内¶教既成令不得
遷徙故卒伍之人人與人相保家與家相愛¶少相居長
<pb:KR3c0001_WYG_008-13b>
相游祭祀相福死喪相恤禍福相憂居處相樂¶行作相
和哭泣相哀是故夜戰其聲相聞足以無亂晝戰其¶目
相見足以相識驩欣足以相死是故以守則固以戰則
勝¶君有此教士三萬人以横行於天下(教士謂先/教習之士)誅無
道以定周<md:KR3c0001_SBCK_008-8a>¶室天下大國之君莫之能圉也正月之朝鄉
長復事(復白/也)公¶親問焉曰於子之鄉有居處為義好學
聰明質仁慈孝於父¶母長弟聞於鄉里者有則以告有
而不以告謂之蔽賢其罪¶五(謂其罪當入於/五刑而定其罰)有司已於
<pb:KR3c0001_WYG_008-14a>
事而竣(既畢於上/事而竣退)公又問焉曰於子¶之鄉有拳勇股肱
之力筋骨秀出於衆者有則以告有而¶不以告謂之蔽
才其罪五有司已於事而竣公又問焉曰於¶子之鄉有
不慈孝於父母不長弟於鄉里驕躁淫暴不用上¶令者
有則以告有而不以告謂之下比(下與有罪者/比而掩蓋之)其罪五
有¶司已於事而竣於是乎鄉長退而修徳進賢桓公親
見之¶遂使役之官(謂授之官而役之/所以歴試其材能)公令官長期而書
伐以告(伐功/也)且¶令選官之賢者而復之曰有人居我官
<pb:KR3c0001_WYG_008-14b>
有功休徳維順端慤¶以待時使(以慤善待時待可/用之時而使之也)使民
恭敬以勸其稱秉言則足以補<md:KR3c0001_SBCK_008-8b>¶官之不善政(謂此人所/稱柄之言)
(可以補不/善之政)公宣問其鄉里而有考驗(宣遍¶也遍問其鄉/里之人以考其所)
(行皆有/事驗)乃召而與之坐省相其質以參其成功成事¶(既/有)
(考驗召而與坐更省視其質/體以參驗其所成功之事也)可立而時設問國家之患
而不肉(其人¶¶既可將立之又時設問國家之患以知智/謀之深淺不直相其骨肉而已肉者所謂皮肉)
(也/)退而察問其鄉里以觀其¶所能而無大過登以為上
卿之佐(為卿大/夫之佐)名之曰三選(名此人曰三/大夫之選)¶高子國子退
<pb:KR3c0001_WYG_008-15a>
而修鄉(朝事既畢二大夫又如前退/修於鄉鮑叔在朝故不言)鄉退而修連連退¶
而修里里退而修軌軌退而修家是故匹夫有善故可
得而¶舉也匹夫有不善故可得而誅也政既成鄉不越
長朝不越爵¶罷士無伍(罷謂乏於徳義者周禮所謂/罷人不義之衆恥以為伍也)罷
女無家(罷女猶罷士衆/恥娶之故無家)士三¶出妻逐於境外(三出妻所/謂士也㒺)
(極二三其徳為政者之/所忌故逐於境外也)女三嫁¶入於舂穀(三見出而嫁/是不貞順者)
(也故入/於舂穀)是故民皆勉為善士與其為善於鄉不如為¶善
於里與其為善於里不如為善於家(家善則鄉善矣所/謂居家治理可移)
<pb:KR3c0001_WYG_008-15b>
(於/官)是<md:KR3c0001_SBCK_008-9a>¶故士莫敢言一朝之便皆有終歲之計莫敢以終
嵗為議皆¶有終身之功(修政則人/無茍且)正月之朝五屬大夫
復事於公擇其寡¶功者而譙之曰列地分民者若一何
故獨寡功何以不及人¶教訓不善政事其不治一再則
宥三則不赦公又問焉曰於¶子之屬有居處為義好學
聰明質仁慈孝於父母長弟聞¶於鄉里者有則以告有
而不以告謂之蔽賢其罪五有司已¶事而竣公又問焉
曰於子之屬有拳勇股肱之力秀出於衆¶者有則以告
<pb:KR3c0001_WYG_008-16a>
有而不以告謂之蔽才其罪五有司已事而竣¶公又問
焉曰於子之屬有不慈孝於父母不長弟於鄉里驕¶躁
淫暴不用上令者有則以告有而不以告者謂之下比
其¶罪五有司已事而竣於是乎五屬大夫退而修屬屬
退而¶修連連退而修鄉鄉退而修卒卒退而修邑邑退
而修家是<md:KR3c0001_SBCK_008-9b>¶故匹夫有善可得而舉匹夫有不善可得而
誅政成國安以¶守則固以戰則彊封内治百姓親可以
出征四方立一霸¶王矣(可謂一霸/¶王之功也)桓公曰卒伍定矣事
<pb:KR3c0001_WYG_008-16b>
已成矣吾欲從事於諸侯其可乎管子¶對曰未可若軍
令則吾既寄諸内政矣夫齊國寡甲兵吾欲¶輕重罪而
移之於甲兵公曰為之奈何管子對曰制重罪入¶以兵
甲犀脅二㦸輕罪入蘭盾鞈革二㦸(蘭即所謂蘭錡兵/架¶也鞈革重革當)
(心著之可/以禦矢)小罪入以金鈞(三十金/曰鈞)分宥薄罪入以半鈞
(分宥謂從坐者¶分/其首犯而寛宥之)無坐抑而訟獄者正三禁之而不直
則入一束矢以罰之¶(謂其人自無所坐而被抑屈為訟/者正當禁之三日得其不直者則)
(令入束/矢也)美金以鑄戈劒矛㦸試諸狗¶馬惡金以鑄斤斧
<pb:KR3c0001_WYG_008-17a>
鉏夷鋸&KR2049;試諸木土(夷鋤類也鋸/&KR2049;钁類也)桓公曰甲¶兵大足矣
吾欲從事於諸侯可乎管仲對曰未可治内者未<md:KR3c0001_SBCK_008-10a>¶具也
為外者未備也故使鮑叔牙為大諫(所以諫/正君)王子城父¶
為將弦子旗為理(理獄/官)寗戚為田(敎以農事自此已/上理内已下理外)隰
朋為行¶(行謂行人也所/以通使諸侯)曹宿孫處楚商容處宋季勞處
魯徐開封處¶衛匽尚處燕審友處晉(令此諸賢各處諸/侯之國者所以諷)
(動之令/歸齊也)又游士八千人¶奉之以車馬衣裘多其資糧財
幣足之使出周游於四方以¶號召收求天下之賢士飾
<pb:KR3c0001_WYG_008-17b>
玩好使出周游於四方鬻之諸侯¶以觀其上下之所貴
好擇其沈亂者而先政之(以政/正也)公曰外内¶定矣可乎管
子對曰未可鄰國未吾親也公曰親之奈何管¶子對曰
審吾疆場反其侵地正其封界毋受其貨財而美為¶皮
幣以極聘頫於諸侯(頫見/也)以安四鄰則鄰國親我矣桓
公¶曰甲兵大足矣吾欲南伐何主(謂以何國為/征伐之主也)管子對
曰以魯為¶主反其侵地常潛(常潛/地名)使海於有弊(或遇水/灾敎令)
(泄於海使/有弊盡也)渠彌於<md:KR3c0001_SBCK_008-10b>¶河陼(後敎之穿渠/彌亘於河陼)綱山於有牢(敎之/立國)
<pb:KR3c0001_WYG_008-18a>
(城必依山以為/綱紀而有牢固)桓公曰吾欲西¶伐何主管子對曰以衛
為主反其侵地吉臺原姑與㭍里(皆地/¶名)使海於有弊渠
彌於有陼綱山於有牢桓公曰吾欲北伐¶何主管子對
曰以燕為主反其侵地柴夫吠狗(亦地/名也)使海於¶有弊渠
彌於有陼綱山於有牢四鄰大親既反其侵地正其¶封
疆地南至於岱隂(謂岱山/之北)西至於濟北至於海東至於紀
隨(紀隨/¶地名)地方三百六十里三歲治定四嵗教成五歲兵
出有敎士¶三萬人革車八百乘諸侯多沈亂不服於天
<pb:KR3c0001_WYG_008-18b>
子於是乎桓公¶東救徐州分吳半(分吳地/之半)存魯蔡陵(蔡/陵)
(地/名)割越地南據宋鄭¶(既割越地又據宋鄭/之國以為親援也)征伐楚濟汝
水(伐楚時/渡汝水)踰方地(謂方城/之地)望文¶山(楚山/也)使貢絲于周室
(使貢楚絲即所謂檿/絲者也堪為琴瑟絃)成周反胙於隆嶽¶(周室有事歸胙/于齊齊太嶽之)
(後故言/隆嶽)荆州諸侯莫不來服中救晉公禽狄王敗<md:KR3c0001_SBCK_008-11a>¶胡貉
破屠何(屠何東胡/之先也)而騎寇始服(北狄以/騎為寇)北伐山戎制泠
支¶斬孤竹而九夷始聴海濵諸侯莫不來服西征攘白
狄之地¶遂至於西河(謂龍門/之西河)方舟投柎乘桴濟河至于
<pb:KR3c0001_WYG_008-19a>
石沈(石沈/地名)縣¶車束馬踰大行與卑耳之貉拘秦夏(與卑/耳之)
(貉共拘秦夏/之不服者)西服流¶沙西虞(西虞/國名)而秦戎始從故兵一
出而大功十二(自救徐州已/¶下有十二也)故東夷西戎南蠻北狄中
諸侯國莫不賔服與諸侯飾牲為載¶書(書謂要盟之/辭載之於䇿)以
誓要于上下薦神(謂以上下之神祇為盟/誓又以其牲薦之於神)然後率¶天下
定周室大朝諸侯於陽榖故兵車之㑹六乘車之㑹三¶
九合諸侯一匡天下甲不解壘兵不解翳(翳所以蔽兵/謂脅盾¶之屬)
(不解甲於壘不解/兵於翳言不用也)弢無弓服無矢(弢弓衣也無弓無/矢亦言不用也)寢
<pb:KR3c0001_WYG_008-19b>
武事行文道以朝天¶子葵丘之會天子使大夫宰孔致
胙於桓公曰余一人之命¶有事於文武(有祭事於文王/武王之廟也)
使宰孔致胙且有後命曰以爾自<md:KR3c0001_SBCK_008-11b>¶卑勞(以爾自卑/而勞弊)實謂
爾伯舅毋下拜桓公召管仲而謀管仲對曰為君不君
(君命臣無下/拜是不君也)為臣不臣(臣承命而不/讓是不臣也)亂之本也桓公曰
余乘車之會三兵車之會六九合諸侯一匡天下北至
於孤竹山戎穢貉拘秦夏西至流沙西虞南至吳越巴
䍧牱&KR0008;不庾雕題黑齒(皆南夷之/國號也)荆夷之國莫違寡人
<pb:KR3c0001_WYG_008-20a>
之命而中國卑我(中國之人不尊崇樂推/使居臣位是卑我也)昔三代之受
命者其異於此乎管子對曰夫鳳皇鸞鳥不降而鷹隼
鴟梟豐庶神不格(庻神不至則/未歆其祭享)守龜不兆(守龜國之守/龜不兆謂不)
(以信誠/告之)握粟而筮者屢中(長者不告而短者告是徳之/不至𫝊曰龜長筮短詩曰握)
(粟出/卜)時雨甘露不降飄風暴雨數臻五穀不蕃六畜不
育而蓬蒿藜&KR0034;(徙弔/反)竝興夫鳳皇之文前徳義後日昌
(前包徳義後有日昌明/先徳義乃可以日昌也)昔人之受命者龍龜假(假至/也)河
出圖雒出書地出乘黄(乘黄神馬也坤利牝馬之貞故/從地出若漢之渥洼神馬之比)
<pb:KR3c0001_WYG_008-20b>
今三祥未見有者(三祥謂龜龍/圖書乘黄也)雖曰受命無乃失諸乎
桓公懼出見客¶曰天威不違顔咫尺小白承天子之命
而毋下拜恐顛蹶於¶下以為天子羞遂下拜登受賞服
大路龍旗九游渠門赤¶旂(渠門/旗名)天子致胙於桓公而不
受天下諸侯稱順焉¶桓公憂天下諸侯魯有夫人慶父
之亂而二君弑死(慶父通莊¶公夫人姜/氏弑子般又弑閔公)國絶無後桓公
聞之使高子存之男女不淫(淫亂/雜也)馬¶牛選具(選擇其善/者以成具)
(凡欲以/貢齊也)執玉以見請為關内之侯(請為齊關/¶内之侯)而桓公不
<pb:KR3c0001_WYG_008-21a>
使也狄人攻邢桓公築夷儀以封之男女不淫馬¶牛選
具執玉以見請為關内之侯而桓公不使也狄人攻衛¶
衛人出旅於曹(旅客也客/居曹也)桓公城楚丘封之其畜以散
亡故桓¶公予之繫馬三百匹(謂馬在閒廏繫/養之言其良也)天下諸侯
稱仁焉於是天¶下之諸侯知桓公之為已勤也是以諸
侯之歸之也譬若市<md:KR3c0001_SBCK_008-12a>¶人桓公知諸侯之歸己也故使輕
其幣而重其禮故使天下¶諸侯以疲馬犬羊為幣(疲謂/瘦也)
齊以良馬報諸侯以縷帛布鹿¶皮四分以為幣(謂四分/其鹿皮)
<pb:KR3c0001_WYG_008-21b>
齊以文錦虎豹皮報諸侯之使垂櫜¶而入攟(丘粉/反)載而
歸(垂櫜言其空/也攟收拾也)故鈞之以愛致之以利結之¶以信示之
以武是故天下小國諸侯既服桓公莫之敢倍而歸¶之
喜其愛而貪其利信其仁而畏其武桓公知天下小國
諸¶侯之多與己也於是又大施忠焉可為憂者為之憂
可為謀¶者為之謀可為動者為之動伐譚萊而不有也
諸侯稱仁焉¶通齊國之魚鹽東萊(自東萊通魚/鹽於諸侯)使關市
幾而不正壥而不稅¶(㡬察也察其姦/非而不征稅)以為諸侯之利諸
<pb:KR3c0001_WYG_008-22a>
侯稱寛焉築蔡鄢陵培夏¶靈父丘(皆邑/名)以衛戎狄之地
所以禁暴於諸侯也築五鹿中¶牟鄴蓋與社丘以衛諸
夏之地所以示勸於中國也敎大成<md:KR3c0001_SBCK_008-12b>¶是故天下之於桓
公逺國之民望如父母近國之民從如流¶水故行地滋
逺得人彌衆是何也懐其文而畏其武故殺無¶道定周
室天下莫之能圉武事立也定三革(車馬人皆有/革甲曰三革)偃¶五
兵朝服以濟河而無怵惕焉(謂乘車之會朝服濟/河以與西諸侯盟也)文事
勝也¶是故大國之君慙媿小國諸侯附比是故大國之
<pb:KR3c0001_WYG_008-22b>
君事如臣¶僕小國諸侯驩如父母夫然故大國之君不
尊(不以國大/加其尊禮)小¶國諸侯不卑(不以國小/而卑其敬)是故大國之君
不驕小國諸侯不懾於¶是列廣地以益狹地損有財以
與無財周其君子不失成功¶(周給君子得其力/用故不失成功也)周其小
人不失成命(周給小人懐徳而/歸故不失成命也)夫如是居¶處則順出則
有成功不稱動甲兵之事以遂文武之迹於天¶下(既以/朝服)
(濟河故不稱甲兵文徳成也大/國畏威事如臣僕武功立也)桓公能假其羣臣之謀
以益其¶智也其相曰夷吾大夫曰寗戚隰朋賔胥無鮑
<pb:KR3c0001_WYG_008-23a>
叔牙用此五<md:KR3c0001_SBCK_008-13a>¶子者何功(言何功/而不成)度義光徳繼法紹終以
遺後嗣貽孝昭穆¶大霸天下名聲廣裕不可掩也則唯
有明君在上察相¶在下也¶
初桓公郊迎管子而問焉管仲辭讓然後對以參國伍
鄙¶立五鄉以崇化建五屬以厲武寄兵於政因罰備器
械加兵¶無道諸侯以事周室桓公大説於是齊戒十日
將相管仲管¶仲曰斧鉞之人也幸以獲生以屬其&KR0398;領
(屬綴/連也)臣之祿也若¶知國政非臣之任也公曰子大夫受
<pb:KR3c0001_WYG_008-23b>
政寡人勝任(言子受政而¶輔我/我則勝君之任也)子大夫不受政寡人恐
崩管仲許諾再拜而受相三日公¶曰寡人有大邪三其
猶尚可以為國乎對曰臣未得聞公曰¶寡人不幸而好
田晦夜而至禽側(言夙興晦夜之時/已至禽之側畔也)田莫不見禽¶而後
反(其田必見禽/多獲而後反)諸侯使者無所致百官有司無所復(既/專)
(於田<md:KR3c0001_SBCK_008-13b>¶故使者不得致/命有司不得白事)對曰惡則惡矣然非其急者也公
曰寡人不幸而¶好酒日夜相繼諸侯使者無所致百官
有司無所復對曰惡¶則惡矣然非其急者也公曰寡人
<pb:KR3c0001_WYG_008-24a>
有汚行不幸而好色而姑¶姉有不嫁者對曰惡則惡矣
然非其急者也公作色曰此三¶者且可則惡有不可者
矣(此三者尚以為可豈/更有不可於此者)對曰人君唯優與¶不敏為不可
(優謂逶/隨不斷)優則亡衆不敏不及事公曰善吾子就¶舎異日
請與吾子圖之對曰時可將與夷吾何待異日乎(可言/¶之時)
(正與夷吾不/可待他日)公曰奈何對曰公子舉為人博聞而知禮
好學¶而辭遜請使游於魯以結交焉公子開方為人巧
轉而兌利¶請使游於衛以結交焉曹孫宿其為人也小
<pb:KR3c0001_WYG_008-24b>
廉而苛&KR1016;(音逝苛密&KR1016;習¶也/言多所慣習也)足恭而辭結(其辭能與/人定交結)正
荆之則也(言此人立行正與荆俗同使之/游荆必得其歡心¶上二人亦然)請使往游以
結交焉遂立行三使者而後退(使三使行/出然<md:KR3c0001_SBCK_008-14a>¶後退)相三月請論
百官公曰諾管仲曰升降揖讓進退閑習¶辨辭之剛柔
臣不如隰朋請立為大行(大行大/使之官)墾草入邑辟土¶聚粟
多衆盡地之利臣不如寗戚請立為大司田平原廣牧¶
(廣逺可/牧之地)車不結轍士不旋踵鼔之而三軍之士視死如
歸臣¶不如王子城父請立為大司馬决獄折中不殺不
<pb:KR3c0001_WYG_008-25a>
辜不誣無¶罪臣不如賔胥無請立為大司理犯君顔色
進諫必忠不辟¶死亡不撓富貴臣不如東郭牙請立以
為大諫之官此五子¶者夷吾一不如(於五子各/不如其一)然而以
易夷吾夷吾不為也(以五子之能易夷吾/之徳則夷¶吾所不能)君若欲治國
彊兵則五子者存矣若欲霸王夷吾在¶此桓公曰善¶
　　王言第二十一(闕/)　　　　　　　　　内言四<md:KR3c0001_SBCK_008-14b>¶　
　
<pb:KR3c0001_WYG_008-25b>
　
　
　
　
　
　
　
　管子卷八
