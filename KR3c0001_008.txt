# -*- mode: mandoku-view; -*-
#+TITLE: 管子
#+DATE: 2015-09-11 03:51:04.759146
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0115-008管子-卷第八.
<pb:KR3c0001_SBCK_008-1a>¶
管子卷第八　唐司空房　𤣥齡　注¶
　　　　　中匡第十九　小匡第二十¶
　　　　　王言第二十一¶
中匡第十九　内言二¶
管仲會國用三分二在賔客(二以供/賔客)其一在國管仲懼而復之¶
(復白也以賔客之/費太半故白之)公曰吾子猶如是乎(以吾子為賢當以供賔之/義為急務尚懼而白之乎)四鄰賔¶
客入者說出者譽(入見禮而恱者/出必為延譽也)光名滿天下入者不說出者¶
不譽汙名滿天下壤可以爲粟(播壤則/生粟)木可以爲貨(破木成/器則貨)粟¶
盡則有生貨散則有聚君人者名之爲貴財安可有(有財則失名/故不可有)¶
管仲曰此君之明也公曰民辦軍事矣則可乎對曰不可甲¶
兵未足也請薄刑罰以厚甲兵於是死罪不殺刑罪不罰使¶
以甲兵贖(有罪使出甲/兵以贖之也)死罪以犀甲一㦸刑罰以脅盾一㦸(脅盾/也既)¶
<pb:KR3c0001_SBCK_008-1b>¶
(出盾又令/出一㦸也)過罰以金(過誤致罰出/金以贖之)軍無所計而訟者成以束矢(不/計)¶
(於軍事而以私訟者令出/束矢以平其罪成平也)公曰甲兵既足矣吾欲誅大國之不道者¶
可乎對曰愛四封之内而后可以惡竟外之不善者(先施愛於/四封之内)¶
(則士致死故可以/惡竟外之不善)安卿大夫之家而后可以危救敵之國(卿大夫家安/則大臣盡力)¶
(故以危救/敵之國)賜小國地而后可以誅大國之不道者舉賢良而后¶
可以廢慢法鄙賤之民是故先王必有置也而后必有廢也¶
必有利也而后必有害也桓公曰昔三王者旣弑其君今言¶
仁義則必以三王爲法度不識其故何也對曰昔者禹平治¶
天下及桀而亂之湯放桀以定禹功也湯平治天下及紂而¶
亂之武王伐紂以定湯功也且善之伐不善也自古至今未¶
有改之君何疑焉公又問曰古之亡國其何失對曰計得地與¶
寳而不計失諸侯計得財委而不計失百姓計見親而不計¶
<pb:KR3c0001_SBCK_008-2a>¶
見棄三者之屬一足以削遍而有者亡矣古之隳國家隕社¶
稷者非故且爲之也必少有樂焉不知其䧟於惡也桓公謂¶
管仲曰請致仲父(仲父者尊老有徳之稱桓公欲/尊事管仲故以仲父之號致之)公與管仲父而將飲¶
之(行飲酒禮/以尊顯之)掘新井而柴焉(新井而又柴蓋之/欲以㓗清示敬之)十日齋戒召管仲管¶
仲至公執爵夫人執尊觴三行管仲趨出公怒曰寡人齋戒¶
十日而飲仲父寡人自以爲脩矣仲父不告寡人而出其故¶
何也(謂不辭而/出所以怒)鮑叔隰朋趨而出及管仲於途曰公怒管仲反¶
入倍屏而立公不與言少進中庭公不與言少進傅堂公曰¶
寡人齋戒十日而飲仲父自以爲脱於罪矣仲父不告寡人¶
而出未知其故也對曰臣聞之沉於樂者洽於憂(樂過則/憂博)厚¶
於味者薄於行慢於朝者緩於政害於國家者危於社稷臣¶
是以敢出也公遽下堂曰寡人非敢自爲脩也仲父年長雖¶
<pb:KR3c0001_SBCK_008-2b>¶
寡人亦衰矣吾願一朝安仲父也(言俱至於衰老故欲/一朝樂飲而為安)對曰臣聞¶
壯者無怠老者無偷順天之道必以善終者也三王失之也¶
非一朝之萃(其所由來者漸矣/非一朝萃集也)君柰何其偷乎管仲走出君以¶
賔客之禮再拜送之明日管仲朝公曰寡人願聞國君之信¶
對曰民愛之鄰國親之天下信之此國君之信公曰善請問¶
信安始而可對曰始於爲身中於爲國成於爲天下公曰請問¶
爲身對曰道血氣以求長年長心長徳(長心謂謀慮逺也/長徳謂恩施廣也)此爲身¶
也公曰請問爲國對曰逺舉賢人慈愛百姓外存亡國繼絶¶
世起諸孤(孤謂死王/事者子孫)薄稅斂輕刑罰此爲國之大禮也法行而¶
不苛刑廉而不赦有司寛而不凌(不虐/&KR1103;獨)菀濁困滯皆法度不¶
亡(鬱濁謂穢塞不潔清者也困滯謂疲羸微隱者/也有如此者皆以法度加之不令有所失亡也)往行不來而民游世矣¶
(其行法度者但往行而進不却來/而退而人以此自得行於世也)此爲天下也¶
<pb:KR3c0001_SBCK_008-3a>¶
小匡第二十　内言三¶
桓公自莒反于齊使鮑叔牙爲宰鮑叔辭曰臣君之庸臣也¶
君有加惠於其臣使臣不凍飢則是君之賜也若必治國家則¶
非臣之所能也其唯管夷吾乎臣之所不如管夷吾者五寛¶
惠愛民臣不如也治國不失秉臣不如也(秉柄也柄所操以作事/國柄者賞罰之紀要也)¶
忠信可結於諸侯臣不如也制禮義可法於四方臣不如也¶
介胄執枹立於軍門使百姓皆加勇臣不如也(抱擊/鼓槌)夫管仲¶
民之父母也將欲治其子不可棄其父母公曰管夷吾親射¶
寡人中鈎殆於死今乃用之可乎鮑叔曰彼爲其君動也君¶
若宥而反之其爲君亦猶是也公曰然則爲之柰何鮑叔曰¶
君使人請之魯公曰施伯魯之謀臣也彼知吾將用之必不¶
吾予也鮑叔曰君詔使者曰寡君有不令之臣在君之國願¶
<pb:KR3c0001_SBCK_008-3b>¶
<pb:KR3c0001_SBCK_008-3b>¶
徇於國爲羣臣僇(戮之以/誡羣臣)若不生得是君與寡君賊比也(言親/吾賊)非¶
弊邑之君所謂也使臣不能受命於是魯君乃不殺遂生束¶
縛而柙以予齊(柙/檻)鮑叔受而哭之三舉(三舉其聲偽/哀其將死也)施伯從而¶
笑之(笑其/偽也)謂大夫曰管仲必不死夫鮑叔之忍不僇賢人(言/多)¶
(所容忍必/不僇賢人)其智稱賢以自成也(稱舉/也)鮑叔相公子小白先入得國¶
(得國/人心)管仲召忽奉公子糺後入與魯以戰能使魯敗(與魯師與/齊戰能使)¶
(魯敗而/齊克也)功足以得天與失天其人事一也(管仲本圖將立小白今能敗/魯而勝齊是其功也故於齊)¶
(為得天於魯為失天/至於能成人事則一)今魯懼殺公子糺召忽囚管仲以予齊鮑叔¶
知無後事(既得管仲則知後/無禍難之事也)必將勤管仲以勞其君(必探管仲本敗/魯勝齊之意以)¶
(成其功勤而/慰勞其君也)願以顯其功衆必予之(願君試用管仲以顯其定齊/之功如此衆必與之與許也)有得¶
力死之功猶尚可加也顯生之功將何如是(假令管仲力死成/功但一時之事耳)¶
(猶尚可加況不恥垢辱忍而生全齊將得之而/霸以顯其本謀之功何善如之乎言不可加也)昭徳以貳君也(言昭管仲/之徳以為)¶
<pb:KR3c0001_SBCK_008-4a>¶
(君之/副貳)鮑叔之知不是失也(以鮑叔之智能及/此圖必不失也)至於堂阜之上(堂阜/地名)¶
鮑叔祓而浴之三(祓謂除其/凶邪之氣)桓公親迎之郊管仲詘纓捷衽(示/將)¶
(就/戮)使人操斧而立其後(操斧者將受/斧鉞之誅也)公辭斧三然後退之(退操/斧者)¶
公曰垂䙬下衽寡人將見管仲再拜稽首曰應公之賜殺之¶
黄泉死且不朽(言君賜之死尚感/恩不朽況生之乎)公遂與歸禮之於廟三酌而問¶
為政焉曰昔先君襄公高臺廣池湛樂飲酒田獵罼弋不聽¶
國政卑聖侮士唯女是崇九妃六嬪(九妃謂諸侯所娶九女/天子九嬪諸侯六也)陳妾數¶
千食必粱肉衣必文繡而戎士凍飢戎馬待游車之弊(游車/弊然)¶
(後以為/戎車)戎士待陳妾之餘(陳妾食餘然/後以食戎士)倡優侏儒在前而賢大夫¶
在後是以國家不日益不月長吾恐宗廟之不掃除社稷之¶
不血食敢問為之柰何管子對曰昔吾先王周昭王穆王世¶
法文武之逺迹以成其名合羣國比校民之有道者設象以¶
<pb:KR3c0001_SBCK_008-4b>¶
為民紀(校試其人有道者與/之設法象而為人紀)式美以相應比綴以書原本窮末¶
(其所用美事必令始終相應然後次比緝綴/書之簡䇿故能原其本窮其末無不錯綜也)勸之以慶賞糺之以刑罰¶
糞除其顛旄(顛謂髙之頂人或不墾闢旄者所以誓勒/兵士言能務農息兵故糞其顛而除其旄)賜予以鎭撫¶
之以爲民終始公曰為之柰何管子對曰昔者聖王之治其¶
民也參其國而伍其鄙定民之居成民之事以為民紀謹用¶
其六秉如是而民情可得而百姓可御桓公曰六秉者何也¶
管子曰殺生貴賤貧富此六秉也桓公曰叅國柰何管子對¶
曰制國以爲二十一鄉商工之鄉六士農之鄉十五公帥十一¶
鄉高子帥五鄉國子帥五鄉叅國故爲三軍公立三官之臣¶
(謂三軍/之官也)市立三鄉工立三族澤立三虞山立三衡(自三鄉已下/毎皆置具官)制¶
五家為䡄䡄有長十䡄為里里有司四里為連連有長十連¶
為鄉鄉有良人三鄉一帥桓公曰五鄙柰何管子對曰制五¶
<pb:KR3c0001_SBCK_008-5a>¶
家為䡄䡄有長六䡄為邑邑有司十邑為率率有長十率為鄉¶
鄉有良人三鄉爲屬屬有帥五屬一大夫武政聽屬(以武為政/者聴於屬)¶
文政聽鄉各保而聽(鄉屬之聽/各自保之)母有滛泆者桓公曰定民之居¶
成民之事柰何管子對曰士農工商四民者國之石民也(四者/國之)¶
(本猶柱之石/也故曰石也)不可使雜處雜處則其言哤其事亂(哤亂/也)是故聖王之¶
處士必於閒燕(處士閑燕/則謀議審)處農必就田壄處工必就官府處商¶
必就市井(立市必四方若造/井之制故曰市井)今夫士羣萃而州處間燕(毎州之士/羣萃共處)¶
(閒燕謂學/校之處)則父與父言義子與子言孝其事君者言敬長者言¶
愛㓜者言弟旦昔從事於此(旦昔猶/朝夕也)以教其子弟少而習焉其¶
心安焉不見異物而遷焉(異物謂異事非/其所當習者)是故其父兄之教不¶
肅而成其子弟之學不勞而能夫是故士之子常為士今夫¶
農羣萃而州處審其四時權節(於四時中又權/量其莭之早晚)具備其械器用¶
<pb:KR3c0001_SBCK_008-5b>¶
(械器皆/謂田器)比耒耜穀芨(比偶其耒耜及榖芨榖芨小於耒耜一人/執之以隨耒耜之後重治其闕遺芨音棰)及寒擊槀¶
除田以待時乃耕(冬寒之月即擊去其草之槀/者修除其田以待春之耕也)深耕均種疾耰(耰謂/復種)¶
(既已均種/當疾耰之)先雨芸耨以待時雨時雨既至挾其槍刈耨鎛(在掖/曰挾)¶
(槍樁也刈鎌也耨/鎡䥓也鎛鉏也)以旦暮從事於田壄稅衣就功(脱其常服以就功/役便事而省費)¶
别苗莠列䟽遬(遬宻也謂苗之/䟽者當均列之)首戴苧蒲(苧蔣也編苧/與蒲以為笠)身服襏襫¶
(襏襫謂麤堅之衣/可以任苦著者也)沾體塗足暴其髪膚盡其四支之力以疾¶
從事於田野少而習焉其心安焉不見異物而遷焉是故其¶
父兄之教不肅而成其子弟之學不勞而能是故農之子常¶
爲農樸野而不慝(農人之子朴質/而野不為姦慝)其秀才之能為士者則足頼¶
也(農人之子有秀異之材可為士者即所謂生/而知之不習而成者也故其賢足可頼也)故以耕則多粟以士則¶
多賢是以聖王敬畏戚農有司見之而不以告其罪五有司¶
巳於事而竣(以農民能致粟又秀材生焉/故聖王敬畏農而戚近之)今夫工羣萃而州處相¶
<pb:KR3c0001_SBCK_008-6a>¶
良材審其四時辨其功苦(功謂堅美/苦謂濫惡)權節其用論比計制斷¶
器尚完利(裁斷為器/貴於完利)相語以事相示以功相陳以巧相高以知¶
事(以其能知器/用之事相高)旦昔從事於此以教其子弟少而習焉其心安¶
焉不見異物而遷焉是故其父兄之教不肅而成其子弟之¶
學不勞而能夫是故工之子常為工今夫商羣萃而州處觀¶
凶飢審國變察其四時而監其鄉之貨(監視/也)以知其市之賈負¶
任擔荷服牛輅馬以周四方料多少計貴賤以其所有易其¶
所無買賤鬻貴是以羽旄不求而至竹箭有餘於國竒怪時¶
來珍異物聚旦昔從事於此以教其子弟相語以利相示以¶
時相陳以知賈(賈知物價/相與陳説)少而習焉其心安焉不見異物而遷¶
焉是故其父兄之教不肅而成其子弟之學不勞而能夫是¶
故商之子常爲商相地而衰其政則民不移矣(相地沃塉以差/其政則人安其)¶
<pb:KR3c0001_SBCK_008-6b>¶
(沃塉而不移襄/差也音楚危反)正旅舊則民不惰(國之軍旅正之以從/舊貫則禀今而不惰)山澤各以其¶
時至則民不茍(茍謂非時/入山澤也)陵陸丘井田疇均則民不惑無奪民¶
時則百姓富犧牲不勞則牛馬育(注過用/謂之勞)桓公又問曰寡人欲¶
脩政以干時於天下其可乎(干求也時時見曰㑹欲求/天下諸侯脩時見之㑹)管子對曰可¶
公曰安始而可管子對曰始於愛民公曰愛民之道奈何管¶
子對曰公修公族家修家族使相連以事相及以祿則民相¶
親矣(相連以事則人慣狎相及/以祿則恩情生故有親也)放舊罪修舊宗立無後則民殖矣¶
(放舊罪則全人命修舊宗則收散親/立無後則繼絶世故人殖殖生也)省刑罰薄賦斂則民富矣鄉建¶
賢士使教於國則民有禮矣出令不改則民正矣此愛民之¶
道也公曰民富而以親則可以使之乎管子對曰舉財長工¶
以止民用(工能積財舉而長之/民則慕而不費用矣)陳力尚賢以勸民知(賢能陳力而崇/上之民則勸而)¶
(學智/矣)加刑無苛以濟百姓行之無私則足以容衆矣出言必¶
<pb:KR3c0001_SBCK_008-7a>¶
信則令不窮矣此使民之道也桓公曰民居定矣事已成矣¶
吾欲從事於天下諸侯其可乎(欲從/㑹事)管子對曰未可民心未吾¶
安公曰安之柰何管子對曰脩舊法擇其善者舉而嚴用之¶
慈於民予無財(貧無財者/當施與之)寛政役敬百姓則國富而民安矣公¶
曰民安矣其可乎管仲對曰未可君若欲正卒伍修甲兵則¶
大國亦將正卒伍修甲兵君有征戰之事則小國諸侯之臣¶
有守圉之備矣然則難以速得意於天下公欲速得意於天¶
下諸侯則事有所隱而政有所寓(不顯習其兵事故曰事有所隱/軍政寓之田獵故曰政有所寓)公¶
曰為之奈何管子對曰作内政而寓軍令焉為高子之里為¶
國子之里為公里三分齊國以為三軍擇其賢民使為里君¶
(毎里皆使/賢者為君)鄉有行伍卒長則其制令且以田獵因以賞罰(因田獵/之功過)¶
(行賞/罰)則百姓通於軍事矣桓公曰善於是乎管子乃制五家¶
<pb:KR3c0001_SBCK_008-7b>¶
以爲䡄䡄爲之長十䡄爲里里有司四里爲連連爲之長十¶
連爲郷郷有良人以爲軍令是故五家爲䡄五人爲伍䡄長¶
率之十䡄爲里故五十人爲小戎里有司率之四里爲連故二¶
百人爲卒連長率之十連爲郷故二千人爲旅郷良人率之五¶
郷一師故萬人一軍五郷之師率之三軍故有中軍之鼓(中軍/則公)¶
(之里/卒也)有高子之鼓有國子之鼓春以田曰蒐振旅(因寓軍政/而且整旅)秋¶
以田曰獮治兵(順殺氣/因治兵)是故卒伍政定於里軍旅政定於郊内¶
敎旣成令不得遷徙故卒伍之人人與人相保家與家相愛¶
少相居長相游祭祀相福死喪相恤禍福相憂居處相樂¶
行作相和哭泣相哀是故夜戰其聲相聞足以無亂晝戰其¶
目相見足以相識驩欣足以相死是故以守則固以戰則勝¶
君有此敎士三萬人以横行於天下(敎士謂先/敎習之士)誅無道以定周¶
<pb:KR3c0001_SBCK_008-8a>¶
室天下大國之君莫之能圉也正月之朝鄉長復事(復白/也)公¶
親問焉曰於子之鄉有居處為義好學聦明質仁慈孝於父¶
母長弟聞於鄉里者有則以告有而不以告謂之蔽賢其罪¶
五(謂其罪當入於/五刑而定其罰)有司已於事而竣(既畢於上/事而竣退)公又問焉曰於子¶
之鄉有拳勇股肱之力䈥骨秀出於衆者有則以告有而¶
不以告謂之蔽才其罪五有司已於事而竣公又問焉曰於¶
子之鄉有不慈孝於父母不長弟於鄉里驕躁滛暴不用上¶
令者有則以告有而不以告謂之下比(下與有罪者/比而掩蓋之)其罪五有¶
司已於事而竣於是乎鄉長退而脩徳進賢明公親見之¶
遂使役之官(謂授之官而役之/所以歴試其材能)公令官長期而書伐以告(伐功/也)且¶
令選官之賢者而復之曰有人居我官有功休徳維順端慤¶
以待時使(以慤善待時待/可用之時也)使民恭敬以勸其稱秉言則足以補¶
<pb:KR3c0001_SBCK_008-8b>¶
官之不善政(謂此人所稱柄之言/可以補不善之政)公宣問其鄉里而有考驗(宣遍/也遍)¶
(問其鄉里之人以考/其所行皆有事驗)乃召而與之坐省相其質以叅其成功成事¶
(既有考驗召而與坐更省視其/質體以叅驗其所成功之事也)可立而時設問國家之患而不肉(其/人)¶
(既可將立之又時設問國家之患以知智謀之/深淺不直相其骨肉而已肉者所謂皮相也)退而察問其鄉里以觀其¶
所能而無大過登以為上卿之佐(為卿大/夫之佐)名之曰三選(名此人曰三/大夫所選)¶
高子國子退而脩鄉(朝事既畢二大夫又如前退/脩於鄉鮑叔在朝故不言)鄉退而脩連連退¶
而脩里里退而脩䡄䡄退而脩家是故匹夫有善故可得而¶
舉也匹夫有不善可得而誅也政旣成鄉不越長朝不越爵¶
罷士無伍(罷謂乏於徳義者周禮所謂/罷人不義之衆恥以為伍也)罷女無家(罷女猶罷士衆/恥娶之故無家)士三¶
出妻逐於境外(三出妻所謂士也岡極二三其徳/為政者之所忌故逐於境外也)女三嫁入於舂穀¶
(三見出而嫁是不貞/順者也故入於舂穀)是故民皆勉為善士與其為善於鄉不如為¶
善於里與其為善於里不如為善於家(家善則鄉善矣所謂/居家治理可移於官)是¶
<pb:KR3c0001_SBCK_008-9a>¶
故士莫敢言一朝之便皆有終歲之計莫敢以終嵗為議皆¶
有終身之功(脩政則人/無茍且)正月之朝五屬大夫復事於公擇其寡¶
功者而譙之曰列地分民者若一何故獨寡功何以不及人¶
教訓不善政事其不治一再則宥三則不赦公又問焉曰於¶
子之屬有居處為義好學聦明賢仁慈孝於父母長弟聞¶
於鄉里者有則以告有而不以告謂之蔽賢其罪五有司已¶
事而竣公又問焉曰於子之屬有拳勇股肱之力秀出於衆¶
者有則以告有而不以告謂之蔽才其罪五有司已事而竣¶
公又問焉曰於子之屬有不慈孝於父母不長弟於鄉里驕¶
躁滛暴不用上令者有則以告有而不以告者謂之下比其¶
罪五有司已事而竣於是乎五屬大夫退而脩屬屬退而¶
脩連連退而脩鄉鄉退而脩卒卒退而脩邑邑退而脩家是¶
<pb:KR3c0001_SBCK_008-9b>¶
故匹夫有善可得而舉匹夫有不善可得而誅政成國安以¶
守則固以戰則彊封内治百姓親可以出征四方立一霸¶
王矣(可謂一霸/王之功也)¶
桓公曰卒伍定矣事已成矣吾欲從事於諸侯其可乎管子¶
對曰未可若軍令則吾既寄諸内政矣夫齊國寡甲兵吾欲¶
輕重罪而移之於甲兵公曰為之柰何管子對曰制重罪入¶
以兵甲犀脅二㦸輕罪入蘭盾鞈革二㦸(蘭即所謂蘭錡兵架/也鞈革重革當心著)¶
(之所以/禦矢)小罪入以金鈞(三十金/曰鈞)分宥薄罪入以半鈞(分宥謂從坐者/分其首犯而寛)¶
(宥/之)無坐抑而訟獄者正三禁之而不直則入一束矢以罰之¶
(謂其人自無所坐而被抑屈為訟者正當/禁之三日得其不直者則令入束矢也)美金以鑄戈劒矛㦸試諸狗¶
馬惡金以鑄斤斧鉏夷鋸&KR2049;試諸木土(夷鋤類也鋸/&KR2049;钁類也)桓公曰甲¶
兵大足矣吾欲從事於諸侯可乎管仲對曰未可治内者未¶
<pb:KR3c0001_SBCK_008-10a>¶
具也為外者未備也故使鮑叔牙為大諫(所以諫/正君)王子城父¶
為將&KR0076;子旗為理(理獄/官)甯戚為田(敎以農事自此已/上理内已下理外)隰朋為行¶
(行謂行人也所/以通使諸侯)曹宿孫處楚商容處宋季勞處魯徐開封處¶
衛匽尚處燕審友處晉(令此諸賢各處諸侯之國/者所以諷動之令歸齊也)又游士八千人¶
奉之以車馬衣裘多其資粮財幣足之使出周游於四方以¶
號召收求天下之賢士飾玩好使出周游於四方鬻之諸侯¶
以觀其上下之所貴好擇其沈亂者而先政之(以政/正也)公曰外内¶
定矣可乎管子對曰未可鄰國未吾親也公曰親之奈何管¶
子對曰審吾疆場反其侵地正其封界毋受其貨財而美為¶
皮幣以極聘頫於諸侯(頫見/也)以安四鄰則鄰國親我矣桓公¶
曰甲兵大足矣吾欲南伐何主(謂以何國為/征伐之主也)管子對曰以魯為¶
主反其侵地常潛(常潛/地名)使海於有弊(或遇水灾敎令泄/於海使有弊盡也)渠彌於¶
<pb:KR3c0001_SBCK_008-10b>¶
有陼(後敎之穿渠/彌亘於河渚)綱山於有牢(敎之立國城必依山/以為綱紀而有牢固)桓公曰吾欲西¶
伐何主管子對曰以衛為主反其侵地&KR0123;臺原姑與㭍里(皆/地)¶
(名)使海於有弊渠彌於有陼綱山於有牢桓公曰吾欲北伐¶
何主管子對曰以燕為主反其侵地柴夫吠狗(亦地/名也)使海於¶
有弊渠彌於有陼綱山於有牢四鄰大親既反其侵地正其¶
封疆地南至于岱隂(謂岱山/之北)西至於濟北至於海東至于紀隨¶
(紀隨/地名)地方三百六十里三歲治定四嵗教成五歲兵出有敎士¶
三萬人革車八百乗諸侯多沈亂不服於天子於是乎桓公¶
東救徐州分吳半(分吳地/之半)存魯蔡陵(蔡陵/地名)割越地南據宋鄭¶
(既割越地又據宋鄭/之國以為親援也)征伐楚濟汝水(伐楚時/渡汝水)踰方地(謂方城/之地)望文¶
山(楚山/也)使貢絲于周室(使貢楚絲即所謂檿/絲者也堪為琴瑟絃)成周反胙於隆嶽¶
(周室有事歸胙於齊齊/太嶽之後故言隆嶽)荆州諸侯莫不來服中救晉公禽狄王敗¶
<pb:KR3c0001_SBCK_008-11a>¶
胡貉破屠何(屠何東胡/之先也)而騎寇始服(北狄以/騎為寇)北伐山戎制泠支¶
斬孤竹而九夷始聽海濵諸侯莫不來服西征攘白狄之地¶
遂至于西河(謂龍門/之西河)方舟投柎乗浮濟河至于石沈(石沈/地名)縣¶
車束馬踰大行與卑耳之貉拘秦夏(與卑耳之貉共拘/秦夏之不服者)西服流¶
沙西虞(西虞/國名)而秦戎始從故兵一出而大功十二(自救徐州已/下有十二也)¶
故東夷西戎南蠻北狄中國諸侯莫不賔服與諸侯飾牲為載¶
書(書謂要盟之/辭載之於䇿)以誓要于上下薦神(謂以上下之神祇為盟/誓又以其牲薦之於神)然後率¶
天下定周室大朝諸侯於陽榖故兵車之㑹六乗車之㑹三¶
九合諸侯一匡天下甲不解壘兵不解翳(翳所以蔽兵謂脅盾/之屬不解甲於壘不)¶
(解兵於翳/言不用也)弢無弓服無矢(弢弓衣也無弓無/矢亦言不用也)寢武事行文道以朝天¶
子葵丘之會天子使大夫宰孔致胙於桓公曰余一人之命¶
有事於文武(有祭事於文王/武王之廟也)使宰孔致胙且有後命曰以爾自¶
<pb:KR3c0001_SBCK_008-11b>¶
<pb:KR3c0001_SBCK_008-11b>¶
見有者(三祥謂龜龍/圖書乗黄也)雖曰受命無乃失諸乎桓公懼出見客¶
曰天威不違顔咫尺小白承天子之命而毋不拜恐顛蹶於¶
下以為天子羞遂下拜登受賞服大路龍旗九游渠門赤¶
旂(渠門/旗名)天子致胙於桓公而不受天下諸侯稱順焉¶
桓公憂天下諸侯魯有夫人慶父之亂而二君弑死(慶父通莊/公夫人姜)¶
(氏弑子般/又弑閔公)國絶無後桓公聞之使高子存之男女不淫(淫亂/雜也)馬¶
牛選具(選擇其善者以成/具凡欲以貢齊也)執玉以見請為關内之侯(請為齊關/内之侯)¶
而桓公不使也狄人攻邢桓公築夷儀以封之男女不淫馬¶
牛選具執玉以見請為關内之侯而桓公不使也狄人攻衛¶
衛人出旅於曹(旅客也客/居曹也)桓公城楚丘封之其畜以散亡故桓¶
公予之繫馬三百匹(謂馬在閑廏繫/養之言其良也)天下諸侯稱仁焉於是天¶
下之諸侯知桓公之為已勤也是以諸侯之歸之也譬若市¶
<pb:KR3c0001_SBCK_008-12a>¶
人桓公知諸侯之歸己也故使輕其幣而重其禮故使天下¶
諸侯以疲馬犬羊為幣(疲謂/瘦也)齊以良馬報諸侯以縷帛布鹿¶
皮四分以為幣(謂四分/其鹿皮)齊以文錦虎豹皮報諸侯之使垂櫜¶
而入攟(丘粉/反)載而歸(垂櫜言其空/也攟收拾也)故鈞之以愛致之以利結之¶
以信示之以武是故天下小國諸侯既服桓公莫敢之倍而歸¶
之喜其愛而貪其利信其仁而畏其武桓公知天下小國諸¶
侯之多與己也於是又大施忠焉可為憂者為之憂可為謀¶
者為之謀可為動者為之動伐譚萊而不有也諸侯稱仁焉¶
通齊國之魚鹽東萊(自東萊通魚/鹽於諸侯)使關市幾而不正壥而不稅¶
(㡬察也察其姦/非而不正稅)以為諸侯之利諸侯稱寛焉築蔡鄢陵培夏¶
靈父丘(皆邑/名)以衛戎狄之地所以禁暴於諸侯也築五鹿中¶
牟鄴蓋與社丘以衛諸夏之地所以示勸於中國也敎大成¶
<pb:KR3c0001_SBCK_008-12b>¶
是故天下之於桓公逺國之民望如父母近國之民從如流¶
水故行地兹逺得人彌衆是何也懷其文而畏其武故殺無¶
道定周室天下莫之能圉武事立也定三革(車馬人皆有/革甲曰三革)偃¶
五兵朝服以濟河而無&KR0502;愓焉(謂乗車之㑹朝服濟/河以與西諸侯盟也)文事勝也¶
是故大國之君慙媿小國諸侯附比是故大國之君事如臣¶
僕小國諸侯驩如父母夫然故大國之君不尊(不以國大/加其尊禮)小¶
國諸侯不卑(不以國小/而卑其敬)是故大國之君不驕小國諸侯不懾於¶
是列廣地以益狹地損有財以與無財周其君子不失成功¶
(周給君子得其力/用故不失成功也)周其小人不失成命(周給小人懷德而/歸故不失成命也)夫如是居¶
處則順出則有成功不稱動甲兵之事以遂文武之近於天¶
下(旣以朝服濟河故不稱甲兵文德成/也大國畏威事如臣僕武功立也)桓公能假其羣臣之謀以益其¶
智也其相曰夷吾大夫曰甯戚隰朋賔胥無鮑叔牙用此五¶
<pb:KR3c0001_SBCK_008-13a>¶
子者何功(言何功/而不成)度義光徳繼法紹終以遺後嗣貽孝昭穆¶
大霸天下名聲廣裕不可掩也則唯有明君在上察相¶
在下也¶
初桓公郊迎管子而問焉管仲辭讓然後對以叅國伍鄙¶
立五鄉以崇化建五屬以厲武寄兵於政因罰備器械加兵¶
無道諸侯以事周室桓公大説於是齋戒十日將相管仲管¶
仲曰斧鉞之人也幸以獲生以屬其𦝫領(屬綴/連也)臣之祿也若¶
知國政非臣之任也公曰子大夫受政寡人勝任(言子受政而/輔我我則勝)¶
(君之/任也)子大夫不受政寡人恐崩管仲許諾再拜而受相三日公¶
曰寡人有大邪三其猶尚可以為國乎對曰臣未得聞公曰¶
寡人不幸而好田晦夜而至禽側(言夙興晦夜之時/已至禽之側畔也)田莫不見禽¶
而後反(其田必見禽/多獲而後反)諸侯使者無致百官有司無所復(既專於田/故使者不)¶
<pb:KR3c0001_SBCK_008-13b>¶
(得致命有司/不得白事)對曰惡則惡矣然非其急者也公曰寡人不幸而¶
好酒日夜相繼諸侯使者無所致百官有司無所復對曰惡¶
則惡矣然非其急者也公曰寡人有汙行不幸而好色而姑¶
姉有不嫁者對曰惡則惡矣然非其急者也公作色曰此三¶
者且可則惡有不可者矣(此三者尚以為可豈/更有不可於此者)對曰人君唯僾與¶
不敏為不可(優謂倭/隨不斷)僾則亡衆不敏不及事公曰善吾子就¶
舎異日請與吾子圖之對曰時可將與夷吾何待異日乎(可/言)¶
(之時正與夷吾/不可待他日)公曰奈何對曰公子舉為人博聞而知禮好學¶
而辭遜請使游於魯以結交焉公子開方為人巧轉而兊利¶
請使游於衛以結交焉曹孫宿其為人也小廉而苛&KR1016;(音逝/苛密)¶
(&KR1016;習也言多/所慣習也)足恭而辭結(其辭能與/人定交結)正荆之則也(言此人立行正與/荆俗同使之游荆)¶
(必得其歡心/上二人亦然)請使往游以結交焉遂立行三使者而後退(使三/使行)¶
<pb:KR3c0001_SBCK_008-14a>¶
(出然/後退)相三月請論百官公曰諾管仲曰升降揖讓進退閑習¶
辨辭之剛柔臣不如隰朋請立為大行(大行大/使之官)墾草入邑辟土¶
聚粟多衆盡地之利臣不如甯戚請立為大司田平原廣牧¶
(廣逺可/牧之地)車不結轍士不旋踵鼔之而三軍之士視死如歸臣¶
不如王子城父請立為大司馬決獄折中不殺不辜不誣無¶
罪臣不如賔骨無請立為大司理犯君顔色進諫必忠不辟¶
死亡不撓富貴臣不如東郭牙請立以為大諫之官此五子¶
者夷吾一不如(於五子各/不如其一)然而以易夷吾夷吾不為也(以五子之/能易夷吾)¶
(之徳則夷/吾所不能)君若欲治國彊兵則五子者存矣若欲霸王夷吾在¶
此桓公曰善¶
王言第二十一　内言四¶
<pb:KR3c0001_SBCK_008-14b>¶
管子卷第八¶
鞈(革甲/反)&KR2049;(陟六/反)¶
