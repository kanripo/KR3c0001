# -*- mode: mandoku-view; -*-
#+TITLE: 管子
#+DATE: 2015-09-11 03:51:04.846780
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0115-010管子-卷第十.
<pb:KR3c0001_SBCK_010-1a>¶
管子卷第十　唐司空房　玄齡　注¶
　　戒第二十六　地圖第二十七　叅患第二十八¶
　　制分第二十九　君臣上第三十¶
戒第二十六(所以陳/戒桓公)内言九¶
桓公將東游問於管仲曰我游猶軸轉斛(言我之游必有所濟/猶軸之轉載斛石)¶
南至琅邪司馬曰亦先王之游已何謂也(春游而南行故司馬正/令之為先王之游公未)¶
(達其意故/問管仲)管仲對曰先王之游也春出原農事之不本者謂之¶
游(原察也農事不依/本務當原察之)秋出補人之不足者謂之夕(秋為西成尚有/不足者當補之)夫¶
師行而糧食其民者謂之亡(師行無成功空費/糧食如此者必亡)從樂而不反者¶
謂之荒先王有游夕之業於人無荒亡之行於身桓公退再¶
拜命曰寳法也(謂其法/可寳也)管仲復於桓公曰無翼而飛者聲也¶
(出言門庭千里必/應故曰無翼而飛)無根而固者情也(同舟而濟胡越不患異心/如其情也故曰無根而固)無方¶
<pb:KR3c0001_SBCK_010-1b>¶
而富者生也(生全則萬方輻湊生盡則鴻毛不振故曰/無方而富也莫知生所在故曰無方也)公亦固情謹¶
聲以嚴尊生(言當固物情謹聲敎/嚴為防禁以尊其生)此謂道之榮(謂此三者順/道而光榮)桓¶
公退再拜請若此言(若順/也)管仲復於桓公曰任之重者莫如¶
身(萬事萬行非身/不舉故曰重任)塗之畏者莫如口(樞機之發榮辱/之主故可畏也)期而逺者莫¶
如年(殤子日聞期頤實/寡故曰逺期也)以重任行畏塗至逺期唯君子乃能¶
矣桓公退再拜之曰夫子數以此言者敎寡人管仲對曰滋¶
味動静生之養也好惡喜怒哀樂生之變也聦明當物生之¶
徳也(非禮勿視聽/故曰當物)是故聖人齊滋味而時動静(所以養/其生)御正六¶
氣之變(所以循其變也六氣/即好惡喜怒哀樂)禁止聲色之淫(所以成/其徳)邪行亡乎體¶
違言不存口(體無邪行/口言必順)静然定生聖也(欲靜則生定/如此者聖也)仁從中出義¶
從外作(仁自心生故曰中出/義因事斷故曰外作)仁故不以天下為利義故不以天下¶
為名(若以天下為名/利則非仁義也)仁故不代王(不以道輔君而代/之王者非仁也)義故七十而¶
<pb:KR3c0001_SBCK_010-2a>¶
致政(老而不致政貪/冒者耳非義也)是故聖人上徳而下功尊道而賤物(物謂/名利)¶
(之/事)道徳當身故不以物惑(身茍有道徳豈名/利之物能惑哉)是故身在草茅之¶
中而無懾意(道徳為量/何懼之有)南面聽天下而無驕色(神器儻來/何驕之有)如此¶
而后可以為天下王所以謂徳者不動而疾(徳必𠖇通故/不動而疾)不相¶
告而知(不出戸牖/以知天下)不為而成(無為而/無不為)不召而至是徳也(同聲相/應同氣)¶
(相求如此者/可謂至徳也)故天不動四時云下而萬物化(天常無為故曰不動然/四時云下故萬物化云)¶
(運動/皃也)君不動政令陳下而萬功成(君亦常無為故曰不動然政/令陳列而下故萬物成也)心¶
不動使四枝耳目而萬物情(心亦當無為故曰不動然四枝耳/目自心使萬物莫不得其情也)寡¶
交多親謂之知人(以其知人故能/交寡而親多)寡事成功謂之知用(以其知用故/能事寡而功)¶
(以其知道故能聞/成)聞一言以貫萬物謂之知道(一言而得物貫也)多言而不當¶
不如其寡也(故曰狗不以善吠為/良人不以多言為賢)博學而不自反必有邪(博學/而不)¶
(反修於其身心曼/衍者故必有邪行)孝弟者仁之祖也(仁從孝弟生/故為仁祖)忠信者交之慶¶
<pb:KR3c0001_SBCK_010-2b>¶
也(有忠信之心故/能慶交友之善)内不考孝弟(言不/仁)外不正忠信(言不/友)澤其四經¶
而誦學者是亡其身者也(四經謂詩書禮樂既無孝弟忠信空使四/經流澤徒為誦學者即四經可以亡身也)¶
桓公明日弋在廩(廩所以盛米粟禽鳥或/多集焉故於此弋也)管仲隰朋朝公望二¶
子㢮弓脫釬(釬所以/杆&KR0076;)而迎之曰今夫鴻鵠春北而秋南而不失¶
其時夫唯有羽翼以通其意於天下乎今孤之不得意於天¶
下非皆二子之憂也(二子不能為羽/翼所以當憂)桓公再言二子不對桓公曰¶
孤既言矣二子何不對乎管仲對曰今夫人患勞而上使不¶
時人患飢而上重斂焉人患死而上急刑焉如此而又近有色¶
(親冶/容)而逺有徳(踈賢/俊)雖鴻鵠之有翼濟大水之有舟楫也其¶
將若君何(不飛雖羽翼無益不濟雖舟楫徒施/不聽雖讜言空設故曰其將若君何)桓公蹵然逡遁管¶
仲曰昔先王之理人也蓋人有患勞而上使之以時則人不患¶
勞也人患飢而上薄斂焉則人不患飢矣人患死而上寛刑¶
<pb:KR3c0001_SBCK_010-3a>¶
焉則人不患死矣如此而近有德而逺有色則四封之内視¶
君其猶父母邪四方之外歸君其猶流水乎公輟射援綏而¶
乗自御管仲爲左隰朋叅乗朔月三日進二子於里官(里官謂/里尉也)¶
(齊國之法舉賢必自里尉始故/令里官進二子將旌别而用之)再拜頓首曰孤之聞二子之言也耳¶
加聦而視加明於孤不敢獨聽之薦之先祖(謂陳其所言/以薦祖廟)管仲¶
隰朋再拜頓首曰如君之王也(君能如此/可以王也)此非臣之言也君之敎¶
也(此雖臣言必君用之然/後成敎故曰君之敎)於是管仲與桓公盟誓為令曰老弱勿¶
刑叅宥而后弊(老弱犯罪者無即刑之必三寛宥而後斷罪三宥/即周禮三宥一曰不識二曰過悮三曰悼耄也)關幾¶
而不正市正而不布(布謂錢也即其物而/而正之不必分錢)山林梁澤以時禁發而¶
不正也(&KR0425;祭魚然後入澤梁/豺祭獸然後入山林)草封澤鹽者之歸之也譬若市人¶
(草封澤謂澤多草刈積成封可用煑鹽者也/其處既多鹽故歸者譬若市人言不設禁也)三年敎人四年選賢以¶
爲長五年始興車踐乗遂南伐楚門傅施城(施城楚城名/謂附至其下)¶
<pb:KR3c0001_SBCK_010-3b>¶
北伐山戎出冬䓗與戎叔布之天下(山戎有冬䓗戎叔今伐之/故其物布天下戎叔胡豆)果¶
三匡天子而九合諸侯桓公外舎而不鼎饋(外舍謂出宿於外/不以鼎饋食言其)¶
(饌不/盛也)中婦諸子謂宫人盍不出從乎君將有行(中婦諸子内官/之號君將有行)¶
(何不出乎/盍何不也)宫人皆出從公怒曰孰謂我有行者宫人曰賤妾聞¶
之中婦諸子公召中婦諸子曰女焉聞吾有行也對曰妾人¶
聞之君外舍而不鼎饋非有内憂必有外患今君外舍而不¶
鼎饋君非有内憂也妾是以知君之將有行也公曰善此非¶
吾所與女及也而言乃至焉(言我本不與汝及此謀今汝言/乃能至於此謂能知我謀也)吾是¶
以語女吾欲致諸侯而不至為之奈何(我欲諸侯之至而乃不/至今欲令其至如何乎)中¶
婦諸子曰自妾之身之不為人持接也(為猶與也言妾身在深宫/之中未嘗得出與人相持)¶
(而接/對)未嘗得人之布織也意者更容不審邪(宫中既少織絍之/事又不得外人之)¶
(布織言此者既昧於人事不當訪以軍謀蓋託不/知以止君之行也故言更當容我思其不審之事)明日管仲朝公告¶
<pb:KR3c0001_SBCK_010-4a>¶
# SB1_0345-086.png
# page missing
<pb:KR3c0001_SBCK_010-5a>¶
人不知也大仁也哉其朋乎(握持也或有舉齊國之幣持與路旁之家/五十室言其事大而且易顯此皆自有主)¶
(司朋能不干預而强知此所謂於國有所不知政/合於天地之無不容載故曰大仁哉其朋乎也)公又問曰不幸而失¶
仲父也二三大夫者其猶能以國寧乎管仲對曰君請矍¶
巳乎(矍已謂有所驚/懼而問未止也)鮑叔牙之為人也好直賔咠無之爲人也¶
好善甯戚之為人也能事孫在之為人也善言公曰此四子¶
者其孰能一人之上也寡人并而臣之則其不以國寧何也(言/四)¶
(子皆有超絶之材無人能過其上/今吾併得臣之國尚不寜何也)對曰鮑叔之為人好直而不能以國¶
詘(不能為國以/屈其直也)賔胥無之爲人也好善而不能以國詘甯戚之¶
為人能事而不能以足息(甯戚善於農植貪於積/聚不能知足而息也)孫在之為人¶
善言而不能以信黙(其所陳言既見信用尚不能黙凡此四子/皆矜能太過不能與時屈申故國不寧也)臣聞之¶
消息盈虚與百姓詘信然后能以國寧勿已者朋其可乎朋¶
之爲人也動必量力舉必量技言終喟然而歎曰天之生朋¶
<pb:KR3c0001_SBCK_010-5b>¶
以為夷吾舌也其身死舌焉得生哉(言朋亦將隨已早亡不得久/理齊政故哀歎也以先知未)¶
(然夷吾所/以稱聖也)管仲曰夫江黃之國近於楚為臣死乎(二國既近於楚/必臣於楚豈為)¶
(齊臣而/死乎也)君必歸之楚而寄之(以二國歸楚若寄託然則/楚不得為私而齊猶有望)君不歸楚¶
必私之私之而不救也則不可救之則亂自此始矣(楚既私二/國二國有)¶
(難齊必不救一為不救則不可救此/救彼不臣則構怨矣故曰亂自此始)桓公曰諾管仲又言曰東郭有¶
狗嘊嘊旦暮欲齧我猳而不使也今夫易牙子之不能愛將¶
安能愛君君必去之公曰諾(東郭之狗喻易牙言其人殘忍同於狗矣/枷謂以木連狗取聲為義即國家也言易)¶
(牙終能亡國滅家此/不當使必須去之也)管子又言曰北郭有狗嘊嘊旦暮欲齧我猳¶
而不使也今夫竪刁其身之不愛焉能愛君君必去之公曰¶
諾管子又言曰西郭有狗嘊嘊旦暮欲齧我猳而不使也今¶
夫衛公子開方去其千乗之太子而臣事君是所願也得於¶
君者是將欲過其千乗也(開方在衛當嗣君之位今弃而事齊則所/望不只千乗也其意必得齊國然後稱所)¶
<pb:KR3c0001_SBCK_010-6a>¶
(望/也)君必去之桓公曰諾管子遂卒卒十月隰朋亦卒桓公去¶
易牙豎刁衞公子開方五味不至於是乎復反易牙官中亂¶
復反豎刁利言卑辭不在側復反衞公子開方桓公内不量¶
力外不量交而力伐四鄰公薨六子皆求立易牙與衞公子¶
内與豎刁因共殺羣吏而立公子無虧故公死七日不斂九¶
月不葬孝公犇宋宋襄公率諸侯以伐齊戰于甗大敗齊¶
師殺公子無虧立孝公而還襄公立十三年桓公立四十二年¶
地圖第二十七　短語一¶
凡兵主者必先審知地圖轘轅之險(謂路形若轅而又轘曲緱/氏東南有轘轅道是也)濫¶
車之水(其水深渺/能泛車)名山通谷經川(謂常/川也)陵陸丘阜之所在苴草¶
林木蒲葦之所&KR0791;(苴草謂其草深/&KR0791;能有所覆藏)道里之逺近城郭之大小¶
名邑廢邑困殖之地(困謂其地墝埆不可種藝/殖謂壤田可播殖者也)必盡知之(凡此皆兵/主所當知)¶
<pb:KR3c0001_SBCK_010-6b>¶
地形之出入相錯者盡藏之(藏謂苞/藴在心)然后可以行軍襲邑舉¶
錯知先後不失地利此地圖之常也人之衆寡士之精麤器¶
之功苦盡知之此乃知形者也(形謂兵/之形)知形不如知能知能不¶
如知意故主兵必叅具者也主明相知將能之謂參具(明智/能三)¶
(者合故謂/之叅具)故將出令發士期有日數矣宿定所征伐之國(宿猶/先也)¶
使羣臣大吏父兄便辟左右不能議成敗人主之任也(事之成/敗明王)¶
(獨斷於心故/其臣不能議)論功勞行賞罰不敢蔽賢(不敢蔽/隱賢能)有私行用貨¶
財供給軍之求索(言相室或用私財供軍所/求若竇嬰李牧之為也)使百吏肅敬不敢¶
解怠行邪以待君之令相室之任也繕器械選練士爲敎服¶
(設敎令使/士服習)連什伍(使其什伍各相/鈎連有所統屬)徧知天下審御機數此兵主¶
之事也¶
㕘患第二十八(太强亦有患太弱亦有患必叅/詳强弱之中自致於無患也)短語二¶
<pb:KR3c0001_SBCK_010-7a>¶
凡人主者猛毅則伐懦弱則殺猛毅者何也輕誅殺人之謂¶
猛毅懦弱者何也重誅殺人之謂懦弱此皆有失彼此凡輕¶
誅者殺不辜而重誅者失有罪故上殺不辜則道正者不安¶
上失有罪則行邪者不變道正者不安則才能之人去亡行¶
邪者不變則羣臣朋黨才能之人去亡則冝有外難(能士去/亡必構)¶
(鄰來伐故/有外難也)羣臣朋黨則冝有内亂(羣臣朋黨則狗變為虎簒/殺常因是生故有内亂也)故曰¶
猛毅者伐懦弱者殺也君之所以卑尊國之所以安危者莫¶
要於兵故誅暴國必以兵禁辟民必以刑然則兵者外以誅¶
暴内以禁邪故兵者尊主安國之經也不可廢也若夫世主¶
則不然外不以兵而欲誅暴則地必虧矣(無兵誅暴暴必/内侵故地虧)内不¶
以刑而欲禁邪則國必亂矣(無刑禁邪邪必/上侵故國亂)故凡用兵之計三¶
驚當一至(驚謂耀威示武能驚敵使懼/如此者三可當師之一至敵國)三至當一軍(師之三至可/當一軍之用)三¶
<pb:KR3c0001_SBCK_010-7b>¶
軍當一戰(軍之三用可/成一戰之功)故一期之師十年之蓄積殫(師行一期能盡/十年之蓄積)¶
一戰之費累代之功盡(傾國一戰能/盡累代之功)今交刃接兵而后利之則¶
戰之自勝者也(交刃接兵必卒喪刃折貨財/空耗雖未被敵勝先已自勝)攻城圍邑主人易子而¶
食之析骸而爨之則攻之自拔者也(主人食子爨骸攻者必智窮/力竭財殫士喪城雖未攻先)¶
(已自拔凡此皆庸/主之師非善計者)是以聖人小征而大匡不失天時不空地利用¶
日維夢其數不出於計(小征謂誅暴國大匡謂正天下既合天時又/得地利用吉日襲吉夢其數從何而生皆出)¶
(於計/謀也)故計必先定而兵出於竟計未定而兵出於竟則戰之自¶
敗攻之自毁者也得衆而不得其心則與獨行者同實(不得/其心)¶
(則叛亡至故與/獨行同實也)兵不完利與無操者同實甲不堅密與俴者同¶
實(俴謂無甲/單衣者)弩不可以及逺與短兵同實射而不能中與無¶
矢者同實中而不能入與無鏃者同實將徒人與俴者同實¶
(徒人謂無兵甲者俴單也人/雖衆無兵甲則與單人同也)短兵待逺矢與坐而待死者同實(逺/矢)¶
<pb:KR3c0001_SBCK_010-8a>¶
(至短兵不能應/則坐而受死也)故凡兵有大論必先論其器論其士論其將論¶
其主故曰器濫惡不利者以其士予人也士不可用者以其將¶
予人也將不知兵者以其主予人也主不積務於兵者以其¶
國予人也故一器成往夫具而天下無戰心(一器謂師之器其器既/成敢往之夫又具則天)¶
(下不敢生/心與戰也)二器成驚夫具而天下無守城(二器謂軍之器其器既成/驚敵之夫又具則天下不)¶
(敢守城/而禦也)三器成游夫具而天下無聚衆(三器謂一國之器其器既成/游務之夫又具則天下之衆)¶
(懼而自/散也)所謂無戰心者知戰必不勝故曰無戰心所謂無守城¶
者知城必拔故曰無守城所謂無聚衆者知衆必散故曰無¶
聚衆¶
制分第二十九　短語三¶
凡兵之所以先爭(謂欲用兵所當先/而爭為者謂下事)聖人賢士不為愛尊爵(有聖/人賢)¶
(士則以尊爵加/之而不愛惜也)道術知能不為愛官職(有道術智能則/以官職加之)巧伎勇力¶
<pb:KR3c0001_SBCK_010-8b>¶
不為愛重祿聦耳明目不為愛金財故伯夷叔齊非於死之¶
日而後有名也其前行多修矣(由前行多修/故死後有名)武王非於甲子之¶
朝而後勝也其前政多善矣(由前政多善故甲/子之朝一戰大勝)故小征千里徧¶
知之(小征謂以諸侯之衆有所征古者諸侯大國有五百里/者今既舉衆而征己國與敵國皆當知之故徧知千里)築堵之墙¶
十人之聚日五閒之(閒謂私候之假令築一堵之墙或十人聚作主/者猶日五候之況戎事之大可以不徧知哉)大征¶
徧知天下(大征謂以天下之衆有所征伐天/子以天下為家故徧知天下也)日一閒之散金財用聦明¶
也(夫動衆當令主者日一閒候之其閒候之也/或散金財有所慕賞或用聦明度其不虞也)故善用兵者無溝壘而¶
有耳目(溝壘防禦小/耳目視聽逺)兵不呼儆不茍聚不妄行不强進呼儆¶
則敵人戒茍聚則衆不用(無事徒聚衆必不用/若周幽之偽烽也)妄行則羣卒困强¶
進則銳士挫故凡用兵者攻堅則軔(軔牢固之名也所攻/既堅則軔而難入)乗　則¶
神(謂虚脆也所乗既/脆繣然瓦解故若神)攻堅則　者堅(所攻雖堅能令脆者/則以士卒堅强故也)乗　則¶
堅者瑕(所乗雖脆却為堅者/則以士卒脆弱故)故堅其堅者　其　者(謂强卒攻堅/弱卒攻脆)¶
<pb:KR3c0001_SBCK_010-9a>¶
屠牛坦朝解九牛而刀可以莫鐵(莫猶/削也)則刃游閒也(刃游理閒/故刀不虧)¶
故天道不行屈不足(用兵者必順天道若及天/道之不行必屈竭而不足)從人事荒亂以十¶
破百(敵國人事既荒且/亂故十可破百)器備不行以半擊倍(敵國器備不可施行故/此雖半可以擊彼之倍)¶
故軍爭者不行於完城池(行謂先覘之也欲以軍爭而/行其城池彼則知而備之也)有道者不¶
行於無君(覘彼無君亦/恐知而有備)故莫知其將至也(既不先覘以濳襲/所以不知其將至)至而¶
不可圍莫知其將去也(不可圍者必潜而遁故不/知其將去楚幕有烏之比)去而不可止敵¶
人雖衆不能止(去既不可止/雖衆何能止)待治者所道富也治而未必富也¶
(有所待而治其道/當然未必能富)必知冨之事然後能富富者所道强也而富¶
未必强也(富者其道當强/而未必能强也)必知强之數然後能强强者所道勝¶
也而强未必勝也必知勝之理然後能勝勝者所道制也而¶
勝未必制也必知制之分然後能制是故治國有器富國有¶
事强國有數勝國有理制天下有分¶
<pb:KR3c0001_SBCK_010-9b>¶
君臣上第三十　短語四¶
爲人君者修官上之道而不言其中(君在衆官之上但修此官上/之道而已至於官中之事則)¶
(有司存非/所言也)爲人臣者比官中之事而不言其外(比謂校次之也若/言官外則為越職)君¶
道不明則受令者疑權度不一則修義者惑民有疑惑貳豫¶
之心而上不能匡則百姓之與閒(閒謂隔礙不通也人心有疑君不/能正故其所與為多礙而不通也)¶
猶掲表而令之止也(掲舉也表謂以木為標有所告示也既使舉於/表又令止之是亦不一也故以況人心之疑也)¶
是故能象其道於國家加之於百姓而足以飾官化下者明¶
君也(象法也謂能/本道而立法)能上盡言於主下致力於民而足以修義從¶
令者忠臣也上惠其道下敦其業上下相希(言相希准/以為法也)若望¶
叅表則邪者可知也(叅表謂立表所/以㕘驗曲直)吏嗇夫任事(吏嗇夫謂檢/束群吏之官)¶
(也若督郵/之比也)人嗇夫任敎(人嗇夫亦謂檢/束百姓之官)敎在百姓論在不撓(謂百/姓有)¶
(不從敎論其罪罰/不撓法以行私)賞在信誠體之以君臣其誠也以守戰(既賞/信罰)¶
<pb:KR3c0001_SBCK_010-10a>¶
(必君臣合體莫不至誠故入/可以守城出可以野戰也)如此則人嗇夫之事究矣吏嗇夫盡¶
有訾程事律(訾限也程准也事律/謂毎事據律而行也)論法辟衡權斗斛文劾不以¶
私論而以事爲正(辟刑也文劾言據文而舉劾謂論法刑/已下皆據事以爲正不曲從其私也)如此則吏¶
嗇夫之事究矣人嗇夫成敎吏嗇夫成律之後則雖有敦慤¶
忠信者不得善也(人嗇夫之敎旣成則人皆/忠信故無有獨得善者也)而戲豫怠傲者不得¶
敗也(吏嗇夫之律旣成人皆懼法不/敢爲非雖有豫怠不得爲敗也)如此則人君之事究矣是故爲¶
人君者因其業(謂因人嗇/夫之業也)乗其事(謂乗吏嗇/夫之事)而稽之以度(又以國之/法度考此)¶
(二/者)有善者賞之以列爵之尊田地之厚而民不慕也(善自應賞/故不善者)¶
(不敢/横慕)有過者罰之以廢亡之辱僇死之刑而民不疾也(過自應/罰故人)¶
(不敢/疾怒)殺生不違而民莫遺其親者(或罰而殺之或賞而生之皆不違/其理則人知主徳之有常不輕為)¶
(去就故人不/遺其親也)此唯上有明法而下有常事也天有常象(懸象著明/不改其貞)¶
地有常形(山澤通氣/不改其静)人有常禮(尊君父卑臣/子其儀不易)一設而不更此謂¶
<pb:KR3c0001_SBCK_010-10b>¶
三常兼而一之人君之道也(人君無官兼統衆/官故曰兼而一之)分而職之(各有/司存)人¶
臣之事也君失其道無以有其國臣失其事無以有其位然¶
則上之畜下不妄而下之事上不虚矣上之畜下不妄所出¶
法則制度者明也下之事上不虚則循義從令者審也上明¶
下審上下同徳代相序也(代更也謂上明/下審更相序)君不失其威下不曠¶
其産而莫相徳也(君以威覆下下以産供/上各有所恃故不相徳)是以上之人務徳而下¶
之人守節義禮成形於上而善下通於民則百姓上歸親¶
於主而下盡力於農矣故曰君明相信五官肅士廉農愚商¶
工愿則上下體(上下各得/其體也)而外内别也民性因而三族制也(三/族)¶
(謂農商工也言因士上下有體内/外有别故此三族各得其制也)夫為人君者廕徳於人者也(君/者)¶
(以徳/廕人)為人臣者仰生於上者也(臣者仰/君而生)為人上者量功而食之¶
以足(量其功之多少制祿/以食之各得足也)為人臣者受任而處之以敎(受任者/必設敎)布¶
<pb:KR3c0001_SBCK_010-11a>¶
政有均民足於産則國家豐矣以勞授祿則民不幸生(有勞/者必)¶
(得祿人則致死以立/功不儌倖而偷生也)刑罰不頗則下無怨心名正分明則民不惑¶
於道(刑名職分明則/人於道不惑也)道也者上之所以導民也是故道徳出於¶
君(徳從/君出)制令傅於相(令因/相傅)事業程於官(官各以其事/業程於君也)百姓之力¶
也胥令而動者也(胥視也視令而/動則所舉不妄)是故君人也者無貴如其言¶
(君以言制下無言則下/無所禀令故言最貴也)人臣也者無愛如其力(臣則宣力事君故/其力最可愛也)言下¶
力上(君言下於臣臣/力上於君也)而臣主之道畢矣是故主畫之相守之(畫謂分/别其所)¶
(授事君既盡其事/相則守而行之也)相畫之官守之官畫之民役之(官既畫之人則/役力以行其事)則¶
又有符節印璽典法筴籍以相揆也(符節印璽所以示其信也典/法䇿籍所以示之制也凡此)¶
(可以考其真偽定其/是非故曰以相揆也)此明公道而滅姦偽之術也論材量能謀¶
徳而舉之(謀知其徳然/後舉用之)上之道也專意一心守職而不勞(不以職/事為勞)¶
(下及官中之/苦)下之事也為人君者下及官中之事則有司不任(事則君奪臣)¶
<pb:KR3c0001_SBCK_010-11b>¶
(職故有司/不任也)爲人臣者上共專於上則人主失威(臣當上供從君之命/今乃專上之權故主)¶
(失/威)是故有道之君正其徳以莅民而不言智能聦明智能聦¶
明者下之職也所以用智能聦明者上之道也(謂用下之/智能聦明)上之¶
人明其道下之人守其職上下之分不同任而復合為一體(君/為)¶
(元首臣為股/肱故曰一體)是故知善人　君也(知善則謀慮深逺/故可以為人君也)身善人役也(身/善)¶
(則材能可任/故為人役也)君身善則不公矣(君身善則智淺/故不公人也)人君不公常惠於¶
賞而不忍於刑(不公則不識理之正/故惠賞而不忍刑也)是國無法也治國無法則民¶
朋黨而下比飾巧以成其私法制有常則民不散而上合竭¶
情以納其忠是以不言智能而順事治國患解大臣之任也¶
不言於聦明而善人舉姦偽誅視聽者衆也是以為人君¶
者坐萬物之原而官諸生之職者也(謂授諸生之官而任之以/職也生謂知學之士也)選¶
賢論材而待之以法舉而得其人坐而收其福不可勝收也¶
<pb:KR3c0001_SBCK_010-12a>¶
(得人則福多/故不可勝收)官不勝任犇走而奉其敗事不可勝救也(不勝任/則敗廣)¶
(故不可/勝救)而國未嘗乏於勝任之士上之明適不足以知之是以明¶
君審知勝任之臣者也故曰主道得賢材遂百姓治治亂¶
在主而已矣故曰主身者正徳之本也官治者耳目之制也¶
(官稟君命而後行若耳目待上/制而後用故曰官者耳目之制)身立而民化徳正而官治治官化¶
民其要在上是故君子不求於民(立身正/德而已)是以上及下之事謂¶
之矯(及猶預也矯偽也上預下/事則偽有餘而實不足也)下及上之事謂之勝(下預上事則威/權勝君故也)爲¶
上而矯悖也為下而勝逆也國家有悖逆反迕之行(迕/背)有土¶
主民者失其紀也是故别交正分之謂理(别上下之交/正君臣之分)順理而不¶
失之謂道道徳定而民有軌矣有道之君者善明設法而不¶
以私防者也而無道之君既已設法則舍法而行私者也為¶
人上者釋法而行私則爲人臣者援私以為公公道不違則¶
<pb:KR3c0001_SBCK_010-12b>¶
是私道不違者也(臣之所以為公者乃是私也名/曰不違公道更是不違私道也)行公道而託其私¶
焉寖久而不知姦心得無積乎(既久行私而不知則是姦心之/積也故言姦心豈復無積乎)姦心¶
之積也其大者有侵偪殺上之禍其小者有比周内爭之亂¶
此其所以然者由主徳不立而國無常法也主徳不立則婦¶
人能食其意(君意委曲隨於女謁若食之/充口故曰婦人能食其意)國無常法則大臣敢侵¶
其勢大臣假於女之能以規主情(假因也因女之能食主/意以規度主之情也)婦人嬖¶
寵假於男之知以援外權(婦人既得君之嬖寵又因大臣之/智以引其外權則何為而不成也)於是乎¶
外夫人而危太子(女寵既隆又挾太臣之助/故夫人被外太子見危)兵亂内作以召外冦此¶
危君之徴也是故有道之君上有五官以牧其民則衆不敢¶
踰軌而行矣下有五橫以揆其官則有司不敢離法而使矣¶
(横謂糺察之官得入人罪者/也五官各有其横曰五横)朝有定度衡儀以尊主位(衡/正)衣服緷¶
絻盡有法度(緷絻古/衮冕字)則君體法而立矣(體猶/依也)君據法而出令¶
<pb:KR3c0001_SBCK_010-13a>¶
# SB1_0345-103.png
# page missing
<pb:KR3c0001_SBCK_010-14a>¶
君臣之義而官論其徳能而待之(謂百吏之官各論/其徳能以待君命)大夫比官¶
中之事不言其外而相為常具以給之(具論衆官/之法制也)相緫要者(相/無)¶
(常官所以緫/統百吏之要)官謀士量實義美匡請所疑(士事也官各謀其職事/也又當量實冝其有美)¶
(善者用匡於所疑/必陳而請之也)而君發其明府之法瑞以稽之(府謂百吏所居之/官曹也立府必有)¶
(明法故曰明府之法瑞君所與臣為信/者珪璧之屬也又必合其瑞以考之也)立三階之上南面而受要(君/之)¶
(路寢前有三階要/謂百吏之目也)是以上有餘日(上唯受要/故有餘日)而官勝其任(各理其職/故能勝任)¶
時令不淫而百姓肅給(言其敬/而供上)唯此上有法制下有分職也¶
道者誠人之姓也非在人也(姓生也言道立人之生/人之所從出故非在人)而聖王明君¶
善知而道之者也(道猶言也聖王善知/道理故言而相告也)是故治民有常道而生財¶
有常法道也者萬物之要也爲人君者執要而待之則下雖¶
有姦偽之心不敢殺也(不敢/殺君)夫道者虚設(道無形而善/應故曰虛設)其人在¶
則通其人亡則塞者也非兹是無以理人非兹是無以生財(前/兹)¶
<pb:KR3c0001_SBCK_010-14b>¶
(是謂/是道)民治財育其福歸於上是以知明君之重道法而輕其¶
國也(得道之眞以理身緒餘以/理國家故重道而輕國)故君一國者其道君之也(道可爲君/故君一國)¶
王天下者其道王之也(道可王故/王天下)大王天下小君一國其道臨之¶
也(其道足以臨/國與天下也)是以其所欲者能得諸民(君之所欲人/則順之令得)其所惡者¶
能除諸民(君之所惡亦/順之而除)所欲者能得諸民故賢材遂所惡者¶
能除諸民故姦僞省如冶之於金陶之於埴制在工也(廢置之/由君若)¶
(金埴之/由工也)是故將與之惠厚不能供(謂欲與人雖有惠/厚之意財不能供)將殺之嚴威¶
不能振(謂欲殺人以致其理然而/嚴威銷縮不能振起也)嚴威不能振惠厚不能供聲¶
實有閒也(或有聲無實或有實無聲/聲實間礙故不供不振也)有善者不留其賞故民不私¶
其利(善必得賞/私利何爲)有過者不宿其罰故民不疾其威(宿猶停也罰/得其過則人)¶
(不疾其威/疾怨也)威罰之制無踰於民(因人所欲罰而罰/之故不踰於人也)則人歸親於上¶
矣如天雨然澤下尺生上尺(澤從上降潤有一尺則苗從下生上引一尺/澤下降苗上引猶君恩下流人心上就也)¶
<pb:KR3c0001_SBCK_010-15a>¶
是以官人不官事人不事獨立而無稽者人主之位也(君者與/人之官)¶
(而不自官授人之事而不自事獨立於無過/之地臣下莫得而稽之如此者人主之位也)先王之在天下也民比之神¶
明之徳先王善牧之於民者也夫民别而聽之則愚(别而聽之/則各信其)¶
(一方暗莫/之發故愚)合而聽之則聖(合而聽之則得失相輔可不相齊/芻蕘之言賢聖不能易故聖也)雖有湯武¶
之徳復合於市人之言是以明君順人心安情性而發於衆¶
心之所聚(聚謂同/所歸湊)是以令出而不稽(稽留/也)刑設而不用(人不犯/法故無)¶
(所用/刑)先王善與民為一體(以百姓心為/心故言一體)與民為一體則是以國守¶
國以民守民也(一國同一意/萬人同一心)然則民不便為非矣(為非則失/利故不便)雖有¶
明君百步之外聽而不聞(耳聽有/所極)閒之堵牆窺而不見也(目/視)¶
(有所/窮)而名爲明君者君善用其臣臣善納其忠也(君能善用臣/能善納則何)¶
(聼而不聞何視而不見/耳目不擁非明而何也)信以繼信善以傳善(君信而臣繼之/君善而臣傳之)是以四海¶
之内可得而治是以明君之舉其下也盡知其短長知其所¶
<pb:KR3c0001_SBCK_010-15b>¶
不能益若任之以事(夫任人以事者必擇其可/不君之舉臣亦猶是也)賢人之臣其主也盡¶
知短長與身力之所不至(謂知君之短長及/其身力所不至也)若量能而授官(天/授)¶
(人官者亦擇其可不/臣之擇事亦猶是也)上以此畜下(擇其可畜/而畜之)下以此事上(擇其可事/而事之)上¶
下交期於正(君有賢臣臣有令主/欲求不正其可得乎)則百姓男女皆與治焉(君臣正/則百姓)¶
(無自為/淫僻也)¶
管子卷第十¶
俴(音踐詩云/俴馳孔甚)¶
