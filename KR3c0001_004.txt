# -*- mode: mandoku-view; -*-
#+TITLE: 管子
#+DATE: 2015-09-11 03:51:04.587352
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB03n0115-004管子-卷第四.
<pb:KR3c0001_SBCK_004-1a>¶
管子卷第四　唐司空房　𤣥齡　注¶
　　　宙合第十一　樞言第十二¶
宙合第十一(古往今來曰宙也所陳之道既/通往古又合來今無不苞羅也)外言二¶
左操五音右執五味(第一/舉目)懷繩與准鉤多備規軸減溜大成¶
是唯時德之節(第二/舉目)春采生秋采蓏夏處隂冬處陽(第三/舉目)大¶
賢之德長明乃哲哲乃明奮乃苓明哲乃大行(第四/舉目)毒而無¶
怒怨而無言欲而無謀(第五/舉目)大揆度儀若覺卧若晦明若敖¶
之在堯也(第六/舉目)毋訪于佞毋蓄于諂毋育于凶毋監于讒不¶
正廣其荒(第七/舉目)不用其區區鳥飛准繩(第八/舉目)讂(火縣/反)充末衡¶
易政利民(第九/舉目)母犯其凶毋邇其求而逺其憂髙爲其居危¶
顚莫之救(第十/舉目)可淺可深可浮可沈可曲可直可言可黙(第/十)¶
(一舉/目)天不一時地不一利人不一事可正而視定而履深而迹(第/十)¶
<pb:KR3c0001_SBCK_004-1b>¶
(二舉/目)夫天地一險一易若鼓之有揨(宅耕/反)擿(丁歴/反)擋(丁用/反)則撃¶
天地萬物之橐宙合有橐天地(第十三/舉目)左操五音右執五味此言君¶
臣之分也(左陽君道右隂臣道/故曰君臣之分也)君出令佚故立于左(君但出令故曰/佚凡右爲用事)¶
(故左佚/而右勞)臣任力勞故立于右(臣則任力/故曰勞)夫五音不同聲而能調此¶
言君之所出令無妄也(五音雖有不同樂師盡能調之喻百度/雖各有别君則盡能裁之故所出無妄)而無¶
所不順順而令行政成(君出令皆順/奉之則政成)五味不同物而能和此言¶
臣之所任力無妄也(五味宰夫能和之百職/臣守任之而無妄也)而無所不得得而力¶
務財多(臣能任職得冝/務而財必多也)故君出令正其國而無齊其欲(民欲旣異/常隨其欲)¶
(而敎/之也)一其愛而無獨與是(正臣其愛冝一率土周之無所/獨與則是愛不一毋獨與是也)王施而無¶
私則海内來賔矣臣任力同其忠而無爭其利不失其事而¶
無有其名分敬而無妬則夫婦和勉矣君失音則風律必流¶
(流謂/蕩散)流則亂敗臣離味則百姓不養(臣離味百職曠/故百姓不養也)百姓不¶
<pb:KR3c0001_SBCK_004-2a>¶
養則衆散亡君臣各能其分則國寧矣故名之曰不德懷繩¶
與准鉤多備規軸減溜大成是唯時德之節夫繩扶撥¶
以爲正准壊險以爲平(准必壊舊髙峻/而後以爲平也)鉤入枉而出直(工人用鉤/則就枉取)¶
(直/也)此言聖君賢佐之制舉也(言制以舉賢/之法用鉤也)博而不失因以備能¶
而無遺(所舉旣博則枉直咸盡故無所失雖雞/鳴狗盗無所不取皆有所長故能備之)國猶是國也民猶是¶
民也桀紂以亂亡湯武以治昌(湯之國人亦桀之國人武之國人亦紂之國/人桀紂以之亡亂之故也湯武以之昌治之)¶
(故/也)章道以敎明法以期民之興善也如化湯武之功是也(湯武/之昌)¶
(敎化明也人之/興善亦章明也)多備規軸者成軸也(規者正圓器軸者轉規大小悉須/備故多備方主嚴剛圓主柔和今)¶
(用規者欲施/恩引物也)夫成軸之多也其處大也不究其入小也不塞(究窮/也大)¶
(軸用大處小用小故因/物施冝故有大小也)猶迹求履之憲也(迹者履之所出善者恩之所生/憲法也擬迹而求履法履法可)¶
(得施恩而求善/心善心可生也)夫焉有不適善(以恩驅善故/無不適也)適善備也僊也是¶
以無乏(僊輕順貌旣皆適善能備以恩爲善者輕順/人君善旣備順何所乏哉則求者無不善也)故諭敎者取辟焉¶
<pb:KR3c0001_SBCK_004-2b>¶
(辟法也取/爲規拒也)天淯陽無計量地化生無法崖(淯古育字天以陽氣育生/萬物物生不可計量地以)¶
(隂化無物不化故乃法以制崖/畔君之恩法天地之厚廣也)所謂是而無非非而無是(亦旣行恩又/須順物當順)¶
(而是之不得有非當順/而非之不得有是也)是非有必交來苟信是以有不可先規之¶
(是非旣有必使二者俱來得以驗之是旣信/之有矣非則不可掩故先以恩意令悉改也)必有不可識慮之然將卒¶
而不戒(不可識謂其非謀隠伏意在不測或苞藏禍心故必有以/防慮之如其事將終即必當隂備待之不可戒告於彼也)故聖人¶
博聞多見畜道以待物(以道待物物/無不容也)物至而對形曲均存矣(對/配)¶
(也物至矣以多少之恩配大小之形/如此則均平皆在於恩而無遺失也)減盡也溜發也言徧環畢莫不備¶
得故曰減溜大成(減溜盡發君旣均施以恩故物盡發於善亦旣/盡善君敎不偏減順園圓之周無不備得也)成功之¶
術必有巨獲(巨大也功/大成大獲)必周於德審於時時德之遇事之㑹¶
也若合符然故曰是唯時德之節(徳旣周時又審二者遇㑹若/合符契則何功而不成也)春¶
采生秋采蓏夏處隂冬處陽此言聖人之動靜開闔詘信浧¶
(弋逞/反)儒取與之必因於時也時則動不時則靜是以古之士¶
<pb:KR3c0001_SBCK_004-3a>¶
有意而未可陽也故愁其治言含愁而藏之也(有意濟丗時亂/方殷未可明論)¶
(故曰理代之言/隂愁而藏之)賢人之處亂丗也知道之不可行則沈抑以辟罰¶
靜黙以侔免(侔取/也)辟之也猶夏之就凊(七性/反)冬之就温焉可¶
以無及於寒暑之菑矣(夏不就清冬不就温更以寒暑致災終無益/也喻賢者不避亂丗更怊刑譴何榮之可得)¶
(賢人之避亂丗豈畏死而不/哉)非爲畏死而不忠也(忠哉但以無益而徒死也)夫強言以爲¶
僇而功澤不加(時非所言必致刑僇旣/刑僇矣何功澤之加哉)進傷爲人君嚴之義(臣進/而遇)¶
(傷人君因此益/加其嚴酷也)退害爲人臣者之生(退而不遇害而人臣/因此轉更偷生也)其爲不利¶
彌甚(不避亂丗而遇害則君益其/嚴酷臣益偷生不利彌甚也)故退身不舎端脩業不息版¶
(版牘/也)以待淸明(賢者雖復退身終不捨其端操不息修業亦不/息其版籍所以俟亂丗清明&KR0049;風雲以舉翼也)故微子¶
不與於紂之難而封於宋以爲殷主先祖不滅後丗不絶故¶
曰大賢之德長(可乆可大則/賢人之德業)明乃哲哲乃明奮乃苓明哲乃¶
大行此言擅美主盛自奮也以琅湯(琅音浪/湯音瑒)凌轢人人之敗也¶
<pb:KR3c0001_SBCK_004-3b>¶
常自此是故聖人著之𥳑筴傳以告後進曰奮盛苓落也¶
盛而不落者未之有也故有道者不平其稱不滿其量不依¶
其樂不致其度(有道者則湯武也所以不平稱/滿量依樂致度者所以晦其明)爵尊即肅士祿豐¶
則務施功大而不伐業明而不矜夫名實之相怨久矣是故¶
絶而無交(有名有實必爲人怨其來久所以絶四/鄰之好杜賔客之交惡其名實之聞也)惠者知其不可兩¶
守乃取一焉故安而無憂(名實不可兩守故但存其一怨/從此而息所以安然而無憂也)毒而無¶
怒此言止忿速濟𣳚法也(毒者隂爲賊害從而怒之彼知其所以行/毒怨恨續赴其行毒之法沒而不用今不)¶
(爲怒者所以止此/忿速濟斷沒法也)怨而無言言不可不愼也言不周密反傷其¶
身(言怨怒但可藏之在心不言之口/以泄其恨隂懐他計反被傷身也)故曰欲而無謀言謀不可以泄¶
謀泄菑極(旣欲其事方始圗之無使謀/泄泄謀災必至故曰災極至)夫行忿速遂𣳚法賊發¶
言輕謀泄菑必及於身故曰毒而無怒怨而無言欲而無謀¶
大揆度儀若覺卧若晦明(言人君材質雖不慧但大揆度儀法有疑/則問之賢若覺而卧聽若從晦而視明可)¶
<pb:KR3c0001_SBCK_004-4a>¶
(以成/大也)言淵色以自詰也靜默以審慮依賢可用也(君有所末/晤當淵寂)¶
(其色以自窮詰靜黙其神以審思慮有/所不晤依賢以問之故其爲可用也)仁良旣明通於可不利害之¶
理循發蒙也(問於仁良其事旣明見利害之理/則通晤循而用之其蒙自發明也)故曰若覺卧若晦明¶
若敖之在堯也(敖堯子丹朱慢而不恭故曰敖敖在堯時雖凡下材但以/聖人在上賢人在下位動而履規矩常自禮法竟以改邪)¶
(爲明故賔虞朝讓徳羣/后書曰無若丹朱敖)毋訪于佞言毋用佞人也用佞人則私多¶
行毋蓄于諂言毋聽諂聽諂則欺上母育于凶言毋使暴使¶
暴則傷民毋監于讒言毋聽讒聽讒則失士夫行私欺上傷民¶
失士此四者用所以害君義失正也夫爲君上者旣失其義正¶
而𠋣以爲名譽爲臣者不忠而邪以趨爵禄亂俗敗丗以偷¶
安懐樂雖廣其威可須也故曰不正廣其荒是以古之人阻¶
其路塞其遂守而物修故著之簡筴傳以告後丗人曰其爲¶
怨也深是以威盡焉不用其區區者虚也人而無良焉故曰¶
<pb:KR3c0001_SBCK_004-4b>¶
虚也凡堅解而不動陼隄而不行其於時必失失則廢而不¶
濟失植之正而不&KR0861;不可賢也植而無能不可善也所賢美¶
於聖人者以其與變隨化也淵泉而不盡微約而流施是以¶
德之流潤澤均加于萬物故曰聖人叅于天地鳥飛准繩此¶
言大人之義也(鳥飛准繩曲以爲直/大人之義權而合道)夫鳥之飛也必還山集谷不¶
還山則困不集谷則死山與谷之處也不必正直而還山集¶
谷曲則曲矣而名繩焉以爲鳥起於北意南而至于南起於¶
南意北而至于北茍大意得不以小缺爲傷(鳥意將集南北亦/隨山谷而曲飛茍)¶
(遂南北之大意不以曲飛小缺爲傷聖人行權亦猶/是也苟得合義之大致不以反經小過而爲傷也)故聖人美而著之(美/鳥)¶
(飛之事著/之簡筴也)曰千里之路不可扶以繩(繩直千里/路必窮也)萬家之都不可平以¶
准(平准萬家/居必塞也)言大人之行不必以先帝常義立之謂賢(守常違/變道必)¶
(躓/也)故爲上者之論其下也(議欲/理也)不可以失此術也(此術/權道)讂(火縣反/逺也)¶
<pb:KR3c0001_SBCK_004-5a>¶
充言心也心欲忠未衡言耳目也耳目欲端中正者治之本¶
也耳司聽聽必順聞聞審謂之聦(耳之所聞旣順/且審故謂之聰)目司視視必¶
順見見察謂之明(目之順/視曰明)心司慮慮必順言言得謂之知(心之/所慮)¶
(旣順且得/故謂之智)聦明以知則博博而不惛所以易政也(聦也明也智也三/者旣博故事無過)¶
(舉乃得中可制禮/作樂易先古政)政易民利利乃勸勸則告(民旣勸勉故可/以禮樂告之)聽¶
不愼不審不聦不審不聦則繆視不察不明不察不明則過¶
慮不得不知不得不知則昬繆過以惛則憂憂則所以伎苛¶
伎苛所以險政政險民害害乃怨怨則凶故曰讂充未衡言¶
易政利民也毋犯其凶言中正以蓄愼也毋邇其求言上之敗¶
常貪於金玉馬女而𠫤愛於粟米貨財也厚藉斂于百姓則¶
萬民懟怨逺其憂言上之亡其國也常邇其樂立優美而外¶
淫于馳騁田獵内縱于美色淫聲下乃解怠惰失百吏皆失¶
<pb:KR3c0001_SBCK_004-5b>¶
其端則煩亂以亡其國家矣髙爲其居危顚莫之救此言尊¶
髙滿大而好矜人以麗主盛處賢而自予雄也(言君王豪盛處已/以賢自許以爲英)¶
(雄予/許也)故盛必失而雄必敗夫上旣主盛處賢以操士民國家¶
煩亂萬民心怨此其必亡也猶自萬仞之山播而入深淵其死¶
而不振也必故曰毋邇其求而逺其憂髙爲其居危顚莫之¶
救也可淺可深可沈可浮可曲可直可言可黙此言指意要¶
功之謂也(凡此淺深曲直諸事皆可詳之言/之指意要必得此然可以成功)天不一時(春夏秋冬/各有其時)地不¶
一利(五土十地/各有其利)人不一事(士農工商/各有其事)是以著業不得不多人之名位¶
不得不殊(天時地利猶有不一況於人之所著/事業及其名位豈得不多而殊乎)方明者察于事故不¶
官(官主/也)于物而旁通于道(方謂法術言法術通明之士察於天地知/不可專一故云不主一物功用無方旁通)¶
(於道/也)道也者通乎無上詳乎無窮運乎諸生(諸物由/道而生)是故辯¶
于一言察于一治攻于一事者可以曲&KR0003;而不可以廣舉(言/寡)¶
<pb:KR3c0001_SBCK_004-6a>¶
(能之人但辯一言察一理攻一事如此/者唯可以示一曲之&KR0003;未足以廣苞也)聖人由此知言之不可兼也故¶
博爲之治而計其意(知一言不可兼羣言故博爲理衆言/而復計度所言之意以告喻之也)知事之¶
不可兼也故名爲之&KR0003;而況其功(又知一事不足以兼衆事故/每事皆立名而爲之&KR0003;又恐)¶
(未明其功故比/況而曉告之)嵗有春秋冬夏月有上下中旬日有朝暮夜¶
有昏晨半星(星半隱/半見也)辰序各有其司故曰天不一時(此以上/各舉天)¶
(時不一半星辰序言其星長晝隱夜/出常見半至於次序有司以爲法也)山陵岑巖淵泉閎流泉踰¶
瀷(瀷奏漏/之流也)而不盡薄承瀷而不滿(泉逾而前瀷隨而後欲其流不/盡至溪谷小旣停薄隨至而泄)¶
(雖承瀷而常/不滿之流也)髙下肥墝物有所冝故曰地不一利(此以上略言/地利不一也)郷¶
有俗國有法食飲不同味衣服異采丗用器械䂓矩繩准稱¶
量數度品有所成故曰人不一事(此以上舉人/之事不一也)此各事之儀其詳¶
不可盡也(此天地人三者之儀但/略舉之故其詳不盡也)可正而視言察美惡審别良苦¶
不可以不審操分不雜故政治不悔定而履言處其位行其¶
<pb:KR3c0001_SBCK_004-6b>¶
路爲其事則民守其職而不亂故葆統而好終深而迹言明¶
墨章書道德有常則後丗人人修理而不迷故名聲不息夫¶
天地一險一易若鼓之有楟(楟當/爲響)擿擋則擊(險易猶否泰夫天/地否泰應德而至)¶
(猶鼓之含響應/擊而鳴者也)言苟有唱之必有和之和之不差因以盡天地之¶
道(唱則擊也小則小和大則大和故曰和象/而不差應擊爲響象天地應德爲否泰也)景不爲曲物直響不爲惡¶
聲美(物曲則影曲聲惡則響惡亦況/天道福善禍淫隨事而至也)是以聖人明乎物之性者必以¶
其類來也(惡聲往則惡響來猶/積善餘慶積惡餘殃)故君子繩繩乎愼其所先天地¶
萬物之橐也(君子知善惡必報繩繩戒愼先天地以類善天地萬物從而/應之則善在先應在後如橐之成物也故曰天地萬物之橐)¶
宙合有橐天地(宙合之道敎以先天/地行善故橐天地也)天地苴(子餘/反)萬物故曰萬物¶
之橐(苴裹萬物在天地/之中故爲橐也)宙合之意上通於天之上下泉於地之¶
下外出於四海之外合絡天地以爲一裹(宙合廣積善以通天上入/地下包絡天地爲一裹也)¶
散之至于無閒不可名而山(宙合之裹故散其終上能無偷/觀猶不可得其名若山然也)是大之¶
<pb:KR3c0001_SBCK_004-7a>¶
無外小之無内故曰有橐天地其義不傳(茍非其人道不虚行/故其義不可妄傳也)¶
一典品之不極一薄然而典品無治也(典常也宙合之道專一而能/常行則不有窮若乃輕薄不)¶
(能崇重則此道或幾乎息/矣常品之人不能重理也)多内則富時出則當而聖人之道貴富¶
以當奚謂當本乎無妄之治運乎無方之事應變不失之謂¶
當變無不至無有應當本錯不敢忿(當謂行賞以當功當功所以/錯而不用者則以變不至也)¶
(故雖不用物/不敢忿怒也)故言而名之曰宙合(㝷古遺言之立/名名曰宙合也)¶
樞言第十二(樞者居中以運外動而不窮者也言則慮心/而發口變而無主者也其用若樞故曰樞言)外言三¶
管子曰道之在天者日也(日者萬物由之以煦萬象由之/以顯功莫大焉故謂之道也)其在人者¶
心也(心者萬物由之以慮萬理由之/以斷云爲莫大焉故謂之道)故曰有氣則生無氣則死(日與心/以生成)¶
(爲功而生成以氣爲言此言/氣者道之用也尤冝重也)有名則治無名則亂治者以其名(物/旣)¶
(生成須立法以治之在於名實相副/故實稱其名則治名重其實則亂)樞言曰愛之利之益之安之四¶
者道之出(四者從道而生/故曰道之出也)帝王者用之而天下治矣帝王者審¶
<pb:KR3c0001_SBCK_004-7b>¶
所先所後先民與地則得矣(民者君之地君者民之天/先此二者則無所不得也)先貴與¶
驕則失矣(貴而不巳則驕驕而不已則/亡先此二者則無所不失矣)是故先王愼貴在所先所¶
後人主不可以不愼貴不可以不愼民不可以不愼富愼貴¶
在舉賢愼民在置官愼富在務地故人主之卑尊輕重在¶
此三者不可不愼(愼三則尊以重/忽三則卑以輕)國有寶有器有用城郭險阻¶
蓄藏寶也(城郭完險阻脩則冦盜息/蓄藏積民無飢故爲寳也)聖智器也(聖無不通智無遺䇿/二者可操以成事故)¶
(曰/器)珠玉末用也(珠玉者飢不可食寒不可衣/費多而益少故爲末用也)先王重其寶器而輕其¶
用故能爲天下生而不死者二(謂寳/與器)立而不立者四(人君雖欲自/立而重珠玉)¶
(則不令得立者/四謂喜怒惡欲)喜也者怒也者欲也者惡也者天下之敗也而賢¶
者寶之爲善者非善也(非善此/珠玉也)故善無以爲也故先王貴善¶
(貴善/蓄藏)王主積于民(無不/足)霸主積于將戰士(卒勇/奮)衰主積于貴¶
人(益其/驕)亡主積于婦女珠玉(速其/亡也)故先王愼其所積疾之疾之¶
<pb:KR3c0001_SBCK_004-8a>¶
萬物之師也爲之爲之萬物之時也強之強之萬物之脂也¶
凡國有三制有制人者有爲人之所制者有不能制人人亦¶
不能制者何以知其然德盛義尊而不好加名於人(加名于人/者人亦加)¶
(之/也)人衆兵強而不以其國造難生患(患難于人者/人亦患難之)天下有大事¶
而好以其國後(謙受/益也)如此者制人者也(下人者/在人上)德不盛義不¶
尊而好加名于人人不衆兵不強而好以其國造難生患恃¶
與國幸名利(言恃黨與之國又不爲/推譲每輒幸其名利也)如此者人之所制也(陵人者人/反陵之息)¶
(侯伐鄭/之比)人進亦進人退亦退人勞亦勞人佚亦佚進退勞佚¶
與人相胥(胥視也常視人與/之俱進退勞佚也)如此者不能制人人亦不能制也¶
愛人甚而不能利也(愛甚不利/生其怨心)憎人甚而不能害也(憎甚不害/生其賊心)¶
故先王貴當(愛必利/憎必害)貴周(深密不測/則周也)周者不出于口不見于色¶
一龍一蛇(一則爲龍一則/爲蛇喻人行藏)一日五化之謂周(行藏五變/故曰五化)故先王不¶
<pb:KR3c0001_SBCK_004-8b>¶
以一過二(以少喻多/衆所驚也)先王不獨舉不擅功(獨舉擅功/人之所疾)先王不約¶
束不結紐約束則解(有束故可/得而解)結紐則絶(有紐故可/得而絶)故親不在¶
約束結紐(相親從/心生也)先王不貨交(貨交則人/心有親踈)不列地(列地則人/心有向背)以¶
爲天下天下不可改也(親踈向背是其/改也改謂分别)而可以鞭菙使也(若乃不/改而以)¶
(鞭菙威之則/無思不服)時也利也出爲之也(先王有所出爲必上/得天時下盡地利)餘目不明餘¶
耳不聦(苟非時利雖目視有餘不用/其明耳聽有餘不用其聦也)是以能繼天子之容(天子之容/時利而已)¶
官職亦然(亦時/利也)時者得天義者得人(義即/利也)旣時且義故能得¶
天與人先王不以勇猛爲邊竟則邊竟安邊竟安則鄰國¶
親鄰國親則舉當矣人故相憎也人之心悍故爲之法法出于¶
禮禮出于治治禮道也萬物待治禮而后定凡萬物隂陽兩¶
生而參視先王因其參而愼所入所出以卑爲卑卑不可得¶
以尊爲尊尊不可得桀舜是也先王之所以最重也得之必¶
<pb:KR3c0001_SBCK_004-9a>¶
生失之必死者何也唯無得之堯舜禹湯文武孝己斯待以¶
成天下必待以生故先王重之一日不食比歳歉三日不食比¶
歳飢五日不食比歳荒七日不食無國土十日不食無疇𩔖¶
盡死矣先王貴誠信誠信者天下之結也(信誠者所以結/固天下之心也)賢大¶
夫不恃宗室士不恃外權坦坦之利不以功坦坦之備不爲¶
用(坦坦謂平平非有超而異/者故不能立功而成用也)故存國家定社稷在卒謀之閒耳聖¶
人用其心沌沌乎博而圜豚豚乎莫得其門(一本作沌乎博而/圜豚豚乎莫得而)¶
(聞/也)紛紛乎若亂絲遺遺乎若有從治故曰欲知者知之欲利¶
者利之欲勇者勇之欲貴者貴之彼欲貴我貴之人謂我有¶
禮彼欲勇我勇之人謂我恭彼欲利我和之人謂我仁彼欲¶
知我知之人謂我慜戒之戒之微而異之(人心不同其猶面焉令/旣順欲穫失時無所收)¶
動作必思之無令人識之卒來者必備之信之者仁也不可¶
<pb:KR3c0001_SBCK_004-9b>¶
欺者智也旣智且仁是謂成人賤固事貴不肖固事賢貴¶
之所以能成其貴者以其貴而事賤也賢之所以能成其賢¶
者以其賢而事不肖也惡者美之充也卑者尊之充也賤者¶
貴之充也故先王貴之天以時使地以材使人以德使&KR0017;神¶
以祥使禽獸以力使所謂德者先之之謂也故德莫如先應¶
適莫如後先王用一隂二陽者霸盡以陽者王以一陽二隂¶
者削盡以隂者亡量之不以少多稱之不以輕重度之不以¶
短長不審此三者不可舉大事能戒乎能勑乎能隱而伏乎¶
能而稷乎能而麥乎春不生而夏無得乎衆人之用其心也¶
愛者憎之始也德者怨之本也唯賢者不然先王事以合¶
交德以合人二者不合則無成矣無親矣凡國之亡也以其¶
長者也人之自失也以其所長者也故善游者死于梁也善¶
<pb:KR3c0001_SBCK_004-10a>¶
射者死于中野命屬于食治屬于事無善事而有善治者自¶
古及今未甞之有衆勝寡疾勝徐勇勝怯智勝愚善勝惡¶
有義勝無義有天道勝無天道凡此七勝者貴衆用之終身¶
者衆矣人主好佚欲亡其身失其國者殆其德不足以懐其¶
民者殆明其刑而賤其士者殆諸侯假之威久而不知極已¶
者殆身彌老不知敬其適子者殆蓄藏積陳朽腐不以與人¶
者殆凡人之名三有治也者有恥也者有事也者事之名二¶
正之察之五者而天下治矣名正則治名𠋣則亂無名則死¶
故先王貴名先王取天下逺者以禮近者以體體禮者所以¶
取天下逺近者所以殊天下之際日益之而患少者惟忠日¶
損之而患多者惟欲多忠少欲智也爲人臣者之廣道也爲¶
人臣者非有功勞于國也家富而國貧爲人臣者之大罪也爲人¶
<pb:KR3c0001_SBCK_004-10b>¶
臣者非有功勞于國也爵尊而主卑爲人臣者之大罪也無功勞¶
于國而貴富者其唯尚賢乎衆人之用其心也愛者憎之¶
始也(愛盡/而憎)德者怨之本也(德竭而/怨生)其事親也妻子具則孝衰矣其¶
事君也有好業家室富足則行衰矣爵禄滿則忠衰矣唯賢者¶
不然(賢者有/始有卒)故先王不滿也人主操逆人臣操順先王重榮辱¶
榮辱在爲天下無私愛也無私憎也爲善者有福爲不善者有¶
禍禍福在爲故先王重爲明賞不費明刑不暴賞罰明則德之¶
至者也故先王貴明天道大而帝王者用愛惡愛惡天下可祕¶
愛惡重閉必固釡鼓滿則人概之人滿則天概之故先王不滿也¶
先王之書心之敬執也而衆人不知也故有事事也毋事亦事也¶
吾畏事不欲爲事吾畏言不欲爲言故行年六十而老吃也¶
管子卷第四¶
