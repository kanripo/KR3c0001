# -*- mode: mandoku-view; -*-
#+TITLE: 管子
#+DATE: 2015-09-11 03:51:04.671027
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0115-006管子-卷第六.
<pb:KR3c0001_SBCK_006-1a>¶
管子卷第六　唐司空房　𤣥齡　注¶
　　　法法第十六　兵法第十七¶
法法第十六　外言七¶
不法法則事毋常(不設法以法/下故事無常)法不法則令不行(雖復設法不得法/之冝故令不行)¶
令而不行則令不法也法而不行則脩令者不審也(法旣得/冝而猶)¶
(不行則以脩令/者未審之故也)審而不行則賞罰輕也(脩令者旣審而猶不行/則以上輕於賞罰也)重而¶
不行則賞罰不信也(賞罰旣重而猶不行則/以雖賞罰而不信也)信而不行則不以¶
身先之也(賞罰旣信而猶不行則/以身不先自行其法也)故曰禁勝於身(身從/禁也)則令行於¶
民矣聞賢而不舉殆(聞賢不舉不若/不聞所以有殆)聞善而不索殆見能而不¶
使殆親人而不固殆同謀而離殆危人而不能殆(危人不能/不若不危)廢¶
人而復起殆(旣廢更起或/發其宿嫌)可而不爲殆(可爲而不爲/多生後悔)足而不施殆¶
(足而不施/怨疾必生)幾而不密殆(幾事不密/則害成)人主不周密則正言直行之士¶
<pb:KR3c0001_SBCK_006-1b>¶
# SB1_0344-133.png
# page missing
<pb:KR3c0001_SBCK_006-1b>¶
而不止則刑罰侮(愈禁愈犯/非侮而何)令而不行則下凌上(不禀其命/非凌而何)故¶
未有能多求而多得者也未有能多禁而多止者也未有能¶
多令而多行者也故曰上苛則下不聽下不聽而彊以刑罰¶
則爲人上者衆謀矣爲人上而衆謀之雖欲毋危不可得也¶
號令巳出又易之禮義巳行又止之度量巳制又遷之刑法¶
巳錯又移之如是則慶賞雖重民不勸也殺戮雖繁民不¶
畏也故曰上無固植(植/志)下有疑心國無常經民力必竭數也¶
(數理也國無常經人力必竭/而曰不竭者此非理之言也)明君在上位民毋敢立私議自貴者¶
(立私議者必/自恃爲貴也)國毋怪嚴毋雜俗毋異禮士毋私議(國不作竒恠則/嚴肅而無雜俗)¶
(有常禮士/皆公議)倨傲易令錯儀畫制作議者盡誅(易令謂變令錯儀/謂别置儀畫制謂)¶
(更畫制凡此/盡以法誅之)故彊者折銳者挫堅者破引之以繩墨繩之以誅¶
僇故萬民之心皆服而從上推之而往引之而來彼下有立¶
<pb:KR3c0001_SBCK_006-2a>¶
其私議自貴分爭而退者則令自此不行矣(立議分爭退而不/誅從此之後令不)¶
(復/行)故曰私議立則主道卑矣況主倨傲易令錯儀畫制變易¶
風俗詭服殊&KR0003;猶立(立私&KR0003;尚能卑主況其倨/傲易風俗而猶有立者乎)上不行君令下不¶
合於郷里變更自爲易國之成俗者命之曰不牧之民(於上不/行君令)¶
(於下不合郷里但率意自爲易國之/成俗故曰不牧之民言其不可養也)不牧之民繩之外也繩之外誅¶
使賢者食於能鬭士食於功賢者食於能則上尊而民從鬭¶
士食於功則卒輕患而傲敵上尊而民從卒輕患而傲敵二¶
者設於國則天下治而主安矣¶
凡赦者小利而大害者也(苟恱衆心故曰小利人則/習而易犯法故曰大害也)故乆而不勝其¶
禍(犯法漸廣轉欲危/君故曰不勝其禍)毋赦者小害而大利者也(而修徳故曰大/人初不恱故曰小害/創)¶
(利/也)故乆而不勝其福(家正而天下定則太平/可致故曰不勝其福也)故赦者犇馬之委轡¶
(必也覆/佚也)毋赦者痤(徂禾切/癤也)睢之礦石也(疾可/瘳也)爵不尊禄不重者¶
<pb:KR3c0001_SBCK_006-2b>¶
不與圖難犯危以其道爲未可以求之也(以其道未可求故不與尊爵/重禄旣與之尊爵重禄其可)¶
(與之圖難/犯危也)是故先王制軒冕足以著貴賤不求其美設爵禄所¶
以守其服不求其觀也使君子食於道小人食於力君子食¶
於道則上尊而民順小人食於力則財厚而養足上尊而民¶
順財厚而養足四者備體則　足上尊時而王不難矣(？相/也)¶
文有三侑(侑寛/也)武毋一赦惠者多赦者也先易而後難乆而¶
不勝其禍法者先難而後易乆而不勝其福故惠者民之仇¶
讎也(惠者生其禍/故爲仇讎也)法者民之父母也(法者生其福/故爲父母也)太上以制制度¶
其次失而能追之(能追/悔也)雖有過亦不甚矣明君制宗廟足以¶
設賔祀不求其美爲宫室臺榭足以避燥濕寒暑不求其大¶
爲雕文刻鏤足以辯貴賤不求其觀故農夫不失其時百工不¶
失其功商無廢利民無游日(無關閉/之日)財無砥墆(墆乆/積也)故曰儉其¶
<pb:KR3c0001_SBCK_006-3a>¶
道乎¶
令未布而民或爲之而賞從之則是上妄予也(未布而爲所謂/先時者也當刑)¶
(而賞故曰/妄與也)上妄予則功臣怨功臣怨而愚民操事於妄作愚民¶
操事於妄作則大亂之本也令未布而罰及之(所謂不/令而罰)則是¶
上妄誅也上妄誅則民輕生民輕生則暴人興(輕生故/爲暴亂)曹黨¶
起而亂賊作矣令巳布而賞不從則是使民不勸勉不行制¶
不死節民不勸勉不行制不死節則戰不勝而守不固戰不¶
勝而守不固則國不安矣令巳布而罰不及則是敎民不聽¶
民不聽則彊者立彊者立則主位危矣故曰憲律制度必法¶
道號令必著明賞罰必信密此正民之經也凡大國之君尊小¶
國之君卑大國之君所以尊者何也曰爲之用者衆也小國之¶
君所以卑者何也曰爲之用者寡也然則爲之用者衆則尊¶
<pb:KR3c0001_SBCK_006-3b>¶
爲之用者寡則卑則人主安能不欲民之衆爲己用也使民¶
衆爲己用柰何曰法立令行則民之用者衆矣法不立令不¶
行則民之用者寡矣故法之所立令之所行者多而所廢者¶
寡則民不誹議民不誹議則聽從矣法之所立令之所行與¶
其所廢者鈞則國毋常經國毋常經則民妄行矣法之所立¶
令之所行者寡而所廢者多則民不聽民不聽則暴人起而¶
姦邪作矣計上之所以愛民者爲用之愛之也爲愛民之故¶
不難毁法虧令則是失所謂愛民矣夫以愛民用民則民之¶
不用明矣(夫用人者當以法令以愛人/廢法而用之則人不可用也)夫至用民者殺之危之勞之¶
飢之渴之用民者將致之此極也而民毋可與慮害己者(至/善)¶
(也夫善用人者必以法其不從法甚者危殺之其次勞苦飢渇之將欲用之/必致此極則姦者不敢爲非善者恱而從命欲求可與謀害己者其可得哉)¶
明王在上道法行於國民皆舎所好而行所惡(所好者私欲也/所惡者公義也)¶
<pb:KR3c0001_SBCK_006-4a>¶
故善用民者軒冕不下儗而斧鉞不上因(不因上有私/不以私寵下妾以軒冕/有所許)¶
(憾妄以斧鉞/有所誅戮也)如是則賢者勸而暴人止賢者勸而暴人止則功¶
名立其後矣蹈白刃受矢后入水火以聽上令上令盡行禁¶
盡止引而使之民不敢轉其力(轉猶/避也)推而戰之民不敢愛其死¶
不敢轉其力然后有功不敢愛其死然後無敵進無敵退有¶
功是以三軍之衆皆得保其首領父母妻子完安於内故民¶
未甞可與慮始而可與樂成功是故仁者知者有道者不與¶
大慮始(大猶/衆也)國無以小與不幸而削亡者必主與大臣之德行¶
失於身也官職法制政敎失於國也諸侯之謀慮失於外也¶
故地削而國危矣(言國無以小與不幸而削亡者/其削亡也則以臣主有失故也)國無以大與幸而¶
有功名者必主與大臣之德行得於身也官職法制政敎得¶
於國也諸侯之謀慮得於外也然后功立而名成(言國無以大/與幸而有功)¶
<pb:KR3c0001_SBCK_006-4b>¶
(名者其有功名也則/以臣主有得名故也)然則國何可無道人何可無求得道而導之¶
得賢而使之將有所大期於興利除害期於興利除害莫急¶
於身而君獨甚傷也必先令之失(先身無害而有利然後可以及物/今君獨立無與則是有害故甚可)¶
(傷所以然者則/由先令之失也)人主失令而蔽(失令則爲下/所蔽塞也)已蔽而刦已刦而弑凡¶
人君之所以爲君者勢也故人君失勢則臣制之矣勢在下¶
則君制於臣矣勢在上則臣制於君矣故君臣之易位勢在¶
下也在臣期年臣雖不忠君不能奪也(臣得勢期年君雖知其不/忠而不能奪無如之何也)¶
在子期年子雖不孝父不能服也(亦無如/之何)故春秋之記(春秋即周/公之凡例)¶
(而諸侯之/國史也)臣有弑其君子有弑其父者矣故曰堂上逺於百里¶
堂下逺於千里門廷逺於萬里今步者一日百里之情通矣¶
堂上有事十日而君不聞(其事適在堂上耳/而君遂十日不聞)此所謂逺於百里¶
也步者十日千里之情通矣堂下有事一月而君不聞此所¶
<pb:KR3c0001_SBCK_006-5a>¶
謂逺於千里也步者百日萬里之情通矣門廷有事期年而¶
君不聞此所謂逺於萬里也故請入而不出謂之滅(臣有情告/旣入而不)¶
(出此則左右不爲通/於下其事遂消滅也)出而不入謂之絶(其事旣出而不入此則左右/不爲通於上其事遂斷絶也)入而¶
不至謂之侵(其事旣入不得至於君/此則左右侵君事故也)出而道止謂之壅(其事旣出中道/而止此則左右)¶
(壅君事/故也)滅絶侵擁之君者非杜其門而守其戸也爲政之有¶
所不行也(政之不行自致侵擁/非由杜門守戸也)故曰令重於寳社稷先於親戚法¶
重於民威權貴於爵禄故不爲重寶輕號令不爲親戚後社¶
稷不爲愛民枉法律不爲爵禄分威權故曰勢非所以予人¶
也(凡此上事其勢不/當與人故君専之)政者正也正也者所以正定萬物之命也(萬物/之命)¶
(由正/而定)是故聖人精德立中以生正(徳精而不過/其正自生也)明正以治國故正¶
者所以止過而逮不及也(正者中立故過者令/止之不及者令逮之)過與不及也皆非¶
正也(正在於/中立)非正則傷國一也(過猶不及故/傷國一也)勇而不義傷兵(不及於勇/故傷兵也)¶
<pb:KR3c0001_SBCK_006-5b>¶
仁而不法傷正(不及於仁/故傷正)故軍之敗也生於不義(不義則失/冝故軍敗)法之¶
侵也生於不正(不正則入邪/故法侵也)故言有辯而非務者(言辯而浮誕/則非要務也)行有¶
難而非善者(行難而詭恠/故非正善也)故言必中務不茍爲辯行必思善不¶
苟爲難規矩者方圜之正也雖有巧目利手不如拙規矩之¶
正方圜也故巧者能生規矩不能廢規矩而正方圜雖聖人¶
能生法不能廢法而治國故雖有明智髙行倍法而治是廢¶
規矩而正方圜也一曰(管氏稱古言/故曰一曰)凡人君之德行威嚴非獨能¶
盡賢於人也(人君之德行雖當威嚴旣不能事事盡賢/亦須納賢而自輔故曰能自得師者王)曰人君也故從¶
而貴之不敢論其德行之髙卑(人曰此人君也謂其道備徳成不察/其是非即從而貴之豈敢更論其髙)¶
(卑/乎)有故爲其殺生急於司命也(乘人君之勢怒則伏尸流血喜/則軒冕塞路故急於司命也)富人¶
貧人使人相畜也(人君富人亦可貧人亦/可使以富畜貧亦可)貴人賤人使人相臣也(貴人/亦可)¶
(賤人亦可使人/以貴臣賤亦可)人主操此六者以畜其臣(六者謂生殺/富貴貧賤)人臣亦望此六¶
<pb:KR3c0001_SBCK_006-6a>¶
者以事其君(人臣事君亦望操/此六者以臨下)君臣之㑹六者謂之謀(君臣所以相/合皆欲謀操)¶
(六/者)六者在臣期年臣不忠君不能奪在子期年子不孝父不¶
能奪故春秋之記臣有弑其君子有弑其父者得此六者而¶
君父不智也(令臣子得此六者/是君父之不智也)六者在臣則主蔽矣主蔽者失其¶
令也故曰令入而不出謂之蔽令出而不入謂之壅令出而¶
不行謂之牽(牽於/左右)令入而不至謂之瑕(君臣相間/故曰瑕)牽瑕蔽壅¶
之事君者非敢杜其門而守其戸也爲令之有所不行也¶
此其所以然者由賢人不至而忠臣不用也故人主不可以¶
不愼其令令者人主之大寶也一曰賢人不至謂之蔽忠臣不¶
用謂之塞令而不行謂之障禁而不止謂之逆蔽塞障逆之¶
君者不敢杜其門而守其戸也爲賢者之不至令之不行也¶
凡民從上也不從口之所言從情之所好者也上好勇則民輕¶
<pb:KR3c0001_SBCK_006-6b>¶
死上好仁則民輕財故上之所好民必甚焉是故明君知民¶
之必以上爲心也故置法以自治立儀以自正也故上不行¶
則民不從彼民不服法死制則國必亂矣是以有道之君行法¶
脩制先民服也(服行也先自/行法以率人)凡論人有要(論人才行/各有綱要)矜物之人無¶
大士焉(大士不矜/謙以接物)彼矜者滿也滿者虛也(所謂滿招/損者也)滿虚在物¶
在物爲制也(旣滿而虚則/制之在物)矜者細之屬也(自矜者小/人之類)凡論人而逺¶
古者無髙士焉(髙士必順/考古道也)旣不知古而易其功者無智士焉(智/士)¶
(必知古而/謹功也)徳行成於身而逺古卑人也事無資遇時而簡其業¶
者愚士也(徳行雖日成而乃逺古卑人則是事無資禀若/遇有道之時其業必見簡弃如此者可謂愚士)釣名之人無¶
賢士焉(賢士必脩/實而成名)釣利之君無王主焉(王主必度/義而取利)賢人之行其¶
身也忘其有名也王主之行其道也忘其成功也賢人之行¶
王主之道其所不能已也(不能己/而後動)明君公國一民以聽於丗(賢明/之君)¶
<pb:KR3c0001_SBCK_006-7a>¶
(必公誠於國以/一其民人之心)忠臣直進以論其能(忠臣必直/道而求進)明君不以禄爵私¶
所愛(唯賢/是與)忠臣不誣能以干爵禄(量能而/必禄也)君不私國臣不誣能¶
行此道者雖未大治正民之經也(治雖未大足/成正民之經)今以誣能之臣¶
事私國之君而能濟功名者古今無之誣能之人易知也(誣能/之人)¶
(功名所以不濟易/可知起下文也)臣度之先王者(臣管氏/自稱也)舜之有天下也禹爲¶
司空契爲司徒臯陶爲李(古治獄之官/作此李官)后稷爲田此四士者天¶
下之賢人也猶尚精一德(謂各精/一事也)以事其君今誣能之人服事¶
任官皆兼四賢之能自此觀之功名之不立亦易知也(結上/文也)故¶
列尊禄重無以不受也(德不足以/與其位也)勢利官大無以不從也(直以𫝑/利官大)¶
(故每舉/必從之)以此事君此所謂誣能簒利之臣者也丗無公國之¶
君則無直進之士無論能之主則無成功之臣昔者三代之¶
相授也安得二天下而殺之(三代無能授於有能桀紂失之湯武得之/今之天下即古之天下豈有二天下而行)¶
<pb:KR3c0001_SBCK_006-7b>¶
(其刑/殺哉)貧民傷財莫大於兵危國憂主莫速於兵此四患者明¶
矣古今莫之能廢也兵當廢而不廢則古今惑也(兵有四患則/當廢也五材)¶
(並用則不當廢廢興/之理難明故惑也)此二者不廢而欲廢之則亦惑也(二者謂廢興/不廢旣不廢)¶
(矣乆欲廢之/則亦惑也)此二者傷國一也(廢之則冦來無以禦則傷國也不廢/則費財憂主亦傷國也故曰一也)黃帝¶
唐虞帝之隆也資有天下制在一人(資用也率土之賔莫非/王臣故曰制在一人)當此¶
之時也兵不廢今徳不及三帝天下不順(三帝之時天下/皆服不須用兵)而求廢¶
兵不亦難乎故明君知所擅知所患國治而民務積此所謂¶
擅也(擅専也君之所専爲在/於國而治民務積聚也)動與靜此所患也(動靜失冝/則患生也)是故明¶
君審其所擅以備其所患也猛毅之君不免於外難懦弱之¶
君不免於内亂猛毅之君者輕誅輕誅之流道正者不安(輕/誅)¶
(則乖正故道/正之士不安)道正者不安則材能之臣去亡矣彼智者知吾情¶
僞爲敵謀我則外難自是至矣(智者則道正之士從此亡之敵國旣/知我情必爲敵謀我所以外難至也)故¶
<pb:KR3c0001_SBCK_006-8a>¶
曰猛毅之君不免於外難懦弱之君者重誅(難爲/誅罰)重誅之過¶
行邪者不革行邪者乆而不革則羣臣比周羣臣比周則蔽¶
美&KR0045;惡(蔽君美/&KR0045;君惡)蔽美&KR0045;惡則内亂自是起矣故曰懦弱之君¶
不免於内亂明君不爲親戚危其社稷社稷戚於親不爲君¶
欲變其令令尊於君不爲重寳分其威威貴於寳不爲愛民¶
𧇊其法法愛於民¶
兵法第十七　外言八¶
明一者皇察道者帝通德者王(一者氣質未分至一者也道者物由/以生者也德者物由以成者也夫皇)¶
(帝王道隨丗立名/者也其實則一也)謀得兵勝者霸(所謀必得用/兵必勝故霸)故夫兵雖非備道¶
至徳也然而所以輔王成霸(兵者不祥之器不得已而用之故於道/則未備於德則未至然用之上可以輔)¶
(王下可/以成霸)今代之用兵者不然不知兵權者也(權者所以知輕重旣不/知兵權則失輕重之節)¶
故舉兵之日而境内貧(行師十萬/日費千金)戰不必勝勝則多死(雖今得勝/死者已多)¶
<pb:KR3c0001_SBCK_006-8b>¶
得地而國敗(雖復得地旣貧/且死所以國敗)此四者用兵之禍者也(四者謂内貧不/勝多死國敗也)四¶
禍其國而無不危矣(一舉兵而國四禍/則何爲而不危矣)大度之書曰(謂大陳法/度之書)舉兵之¶
日而境内不貧戰而必勝勝而不死得地而國不敗爲此四¶
者若何(四者謂不貧得/勝不死不敗也)舉兵之日而境内不貧者計數得也戰¶
而必勝者法度審也勝而不死者敎器備利而敵不敢校也¶
得地而國不敗者因其民因其民則號制有發也(號令制度/因彼而發)敎¶
器備利則有制也(有制則/能備利)法度審則有守也(有所守則/法度審)計數得¶
則有明也(有明則/計數得)治衆有數(自治其軍/有數存焉)勝敵有理(勝於敵國/有理存焉)察¶
數而知理審器而識勝(器備利則/敵可勝也)明理而勝敵(勝敵者在/於明理也)定宗廟¶
(冦寜則/宗廟定)遂男女(人安則/男女遂)官四分(旣定且寜則四/分官以守之)則可以定威德制¶
法儀出號令然後可以一衆治民兵無主則不蚤知敵(兵無主則/人懐茍且)¶
(故不能/知敵)野無吏則無蓄積(野無田吏則人惰/本業故無蓄積)官無常則下怨上(官無/常則)¶
<pb:KR3c0001_SBCK_006-9a>¶
(徵賦不節/故下怨上)器械不巧則朝無定(器械不巧則冦敵/見凌故朝無定)賞罰不明則民¶
輕其産(賞罰不明則人無/聊生故輕其産)故曰早知敵則獨行有蓄積則乆而¶
不匱器械巧則伐而不費賞罰明則勇士勸也三官不繆五¶
敎不亂九章著明則危危而無害窮窮而無難(危危窮窮皆/重有其事)故¶
能致逺以數縱彊以制(有數則逺可致/有制則強可縱)三官一曰鼓鼓所以任也¶
(任猶載也謂/令之俶裝也)所以起也所以進也二曰金金所以坐也所以退也所¶
以免也三曰旗旗所以立兵也所以利兵也所以偃兵也此之¶
謂三官有三令而兵法治也五敎一曰敎其目以形色之旗(五/色)¶
(之旗各有所當若春/尚青夏尚赤之類)二曰敎其身以號令之數(謂坐起/之數)三曰敎其足¶
以進退之度四曰敎其手以長短之利(長兵短兵各有所利/逺用長近用短也)五曰¶
敎其心以賞罰之誠(貪賞畏罰/士乃自厲)五敎各習而士負以勇矣(負恃/也恃)¶
(其便習/而勇也)九章一曰舉日章則畫行二曰舉月章則夜行三曰舉¶
<pb:KR3c0001_SBCK_006-9b>¶
龍章則行水四曰舉虎章則行林五曰舉鳥章則行陂六曰¶
舉蛇章則行澤七曰舉鵲章則行陸八曰舉狼章則行山九¶
曰舉&KR4358;章則載食而駕(&KR4358;韜也謂韜其章而舉之/則載其所食而駕行矣)九章旣定而動¶
靜不過三官五敎九章始乎無端卒乎無窮(無端無/窮者出敵/不意彼不能測知也)¶
始乎無端者道也卒乎無窮者德也道不可量德不可數也¶
故不可量則衆彊不能圖不可數則僞詐不敢嚮兩者備施¶
則動靜有功徑乎不知(徑謂卒然直/指故敵不知)發乎不意徑乎不知故莫¶
之能禦也發乎不意故莫之能應也故全勝而無害因便而¶
敎准利而行敎無常(敎旣因便/故無常也)行無常(行旣凖利故/亦無常也)兩乃備施動¶
乃有功(兩者謂/敎與行)器成敎施追亡逐遁若飄風擊剌若雷電絶地¶
不守(謂孤絶之地無險/固可恃故不守)恃固不拔(拔恃固之守必/多費而無功也)中處而無敵令行而¶
不留(用兵之道常能處可否之中則彼逺/避而不能敵有令必行而不留也)器成敎施散之無方聚之¶
<pb:KR3c0001_SBCK_006-10a>¶
不可計敎器備利進退若雷電而無所疑匱(匱竭/也)一氣專定則¶
傍通而不疑(精一其氣専而/且定故不疑)厲士利械則涉難而不匱(士旣厲械又/利故不匱)¶
進無所疑退無所匱敵乃爲用(旣無疑匱敵乃/服從而爲己用)凌山阮不待鈎¶
梯(習山/故也)歷水谷不須舟檝(習水故也歷/謂凌歷而度)徑於絶地攻於恃固獨¶
出獨入而莫之能止(見其/隟故)寳不獨入而莫之能止(浮厥寳玉必/選精勇與俱)¶
(故曰不/獨入也)寳不獨見(與精勇/俱見之)故莫之能斂(寳玉所以禮神使無水/旱之災故取之不嫌也)無¶
名之至盡(其取寳玉也潜伏不名/至能盡獲而不匱也)盡而不意故不能疑神(旣盡寳/玉皆非)¶
(彼所意故不能/疑度謂之爲神)畜之以道則民和養之以德則民合和合故能¶
諧諧故能輯諧輯以悉莫之能傷(我之軍士悉以諧/輯故敵不能傷也)定一至行二¶
要縱三權施四敎發五機設六行論七數守八應審九器章十¶
號(自一至已下管氏不/言其數無得而知也)故能全勝大勝(全勝謂全我而勝彼/大勝謂遍服諸國)無守也故¶
能守勝(無守謂不守一數/故能常守其勝也)數戰則士罷數勝則君驕夫以驕君¶
<pb:KR3c0001_SBCK_006-10b>¶
使罷民則國安得無危故至善不戰(服之/以徳)其次一之(雖勝/不驕)破大勝¶
彊一之至也(不以勝爲勝故/能破大勝彊也)亂之不以變(亂敵不設/變計也)乘之不以詭(乘/敵)¶
(不以/詭故)勝之不以詐(勝敵不/以詐謀)一之實也(凡此皆至/一之實也)近則用實逺則施¶
號(謂十/號)力不可量彊不可度氣不可極德不可測一之原也(原/本)¶
(也凡此皆我守/其一彼不能知)衆若時雨寡若飄風一之終也(用衆貴詳審故若時/雨之漸用寡貴機速)¶
(故若飄風之卒至此亦以/一爲本故能終致此道)利適器之至也(兵刃利而適者/其器得冝之至)用敵敎之¶
盡也(士卒用命而適/者則敎練之盡)不能致器者不能利適不能盡敎者不¶
能用敵(器旣不利敎又不盡敵/則不服豈能用之哉)不能用敵者窮(旣不能用敵敵/則反侵故窮也)不¶
能致器者困(旣不能致器則無/以應敵故困也)逺用兵則可以必勝(兵逺用所以/絶其反顧之)¶
(心故/必勝)出入異塗則傷其敵(出入異塗或有所傷也有/迷而失道故爲敵所傷也)深入危之則¶
士自脩(深入敵國其處又危所謂置/之死地故士自脩以求生也)士自脩則同心同力善者之¶
爲兵也使敵若據虚(居常/畏懼)若搏景(繫無/所獲)無設無形焉無不可¶
<pb:KR3c0001_SBCK_006-11a>¶
以成也(無䇿可以設無形可以㝷所/向皆無故不可以成功也)無形無爲焉無不可以化也(無形/可以)¶
(覩無計可以爲所在皆/無故不可以變化也)此之謂道矣(無形迹可㝷/詰者道之謂)若亡而存若後而¶
先威不足以命之(魯用兵者體道以爲變化者也故若亡者而乃/存若後者而乃先今以威武命之去之逺矣)¶
管子卷第六¶
<pb:KR3c0001_SBCK_006-11b>¶
