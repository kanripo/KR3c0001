# -*- mode: mandoku-view -*-
#+TITLE: 管子
#+DATE: 2015-09-23 10:10:20
#+PROPERTY: JUAN 0

¶
<md:KR3c0001_SBCK_000-1a>¶
<pb:KR3c0001_WYG_000-1a>
欽定四庫全書　　　　　子部三
　管子¶　　　　　　　　　法家類
　　提要
　　　　(臣/)等謹案管子二十四卷舊本題管仲撰劉
　　　　恕通鑑外紀引𫝊子曰管仲之書過半便是
　　　　後之好事所加乃説管仲死後事輕重篇尤
　　　　復鄙俗葉適水心集亦曰管子非一人之筆
　　　　亦非一時之書以其言毛嬙西施呉王好劍
<pb:KR3c0001_WYG_000-1b>
　　　　推之當是春秋末年今考其文大抵後人附
　　　　㑹多于仲之本書其他姑無論即仲卒於桓
　　　　公之前而篇中處處稱桓公其不出仲手已
　　　　無疑義矣書中稱經言者九篇稱外言者八
　　　　篇稱内言者九篇稱短語者十九篇稱區言
　　　　者五篇稱雜篇者十一篇稱管子解者五篇
　　　　稱管子輕重者十九篇意其中孰為手撰孰
　　　　為記其緒言如語録之類孰為述其逸事如
<pb:KR3c0001_WYG_000-2a>
　　　　家𫝊之類孰為推其意㫖如箋疏之類當時
　　　　必有分别觀其五篇明題管子解者可以類
　　　　推必由後人混而一之致滋疑竇耳晁公武
　　　　讀書志曰劉向所校本八十六篇今亡十篇
　　　　考李善註陸機猛虎行曰江䆳文釋引管子
　　　　云夫士懐耿介之心不䕃惡木之枝惡木尚
　　　　能恥之况與惡人同處今檢管子近亡數篇
　　　　恐是亡篇之内而䆳見之則唐初已非完本
<pb:KR3c0001_WYG_000-2b>
　　　　矣明梅士享所刋又復顛倒其篇次如以牧
　　　　民解附牧民篇下形勢解附形勢篇下之類
　　　　不一而足彌為竄亂失真此本為萬厯壬午
　　　　趙用賢所刋稱由宋本翻雕前有紹興己未
　　　　張嵲後跋云舛脱甚衆頗為是正用賢序又
　　　　云正其脱誤者逾三萬言則屢經㸃竄已非
　　　　劉向所校之舊然終愈于他氏所妄更者在
　　　　近代猶善本也舊有房元齡註晁公武以為
<pb:KR3c0001_WYG_000-3a>
　　　　尹知章所託然考唐書藝文志元齡註管子
　　　　不註録而所載有尹知章註管子三十卷則
　　　　知章本未託名殆後人以知章人㣲元齡名
　　　　重改題之以炫俗耳案舊唐書知章絳州翼
　　　　城人神龍初官太常博士睿宗即位拜禮部
　　　　員外郎轉國子博士有孝經註老子註今並
　　　　不𫝊惟此注藉元齡之名以存其文淺陋頗
　　　　不足采然蔡絛鐵圍山叢談載蘇軾蘇轍同
<pb:KR3c0001_WYG_000-3b>
　　　　入省試有一題軾不得其出處轍以筆一卓
　　　　而以口吹之軾因悟出管子註則宋時亦採
　　　　以命題試士矣且古來無他註本明劉績所
　　　　補注亦僅小有糾正未足相代故仍舊本録
　　　　之焉乾隆四十三年三月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　¶　　　　　　總　校　官　(臣/)陸　費　墀
<pb:KR3c0001_WYG_000-4a>
欽定四庫全¶¶書　　　　　<md:KR3c0001_SBCK_000-1b>¶子部¶三
　<md:KR3c0001_SBCK_000-2a>¶管子目録¶　　　　　　　法家類
　　卷一¶
　　　牧民第一
　　　形勢第二
　　　權修第三¶
　　　立政第四
　　　乘馬第五
<pb:KR3c0001_WYG_000-4b>
　　卷二¶
　　　七法第六
　　　版法第七¶
　　卷三¶
　　　幼官第八
　　　幼官圗第九
　　　五輔第十¶
　　卷四
<pb:KR3c0001_WYG_000-5a>
　　　宙合第十一
　　　樞言第十二¶
　　卷五¶
　　　八觀第十三
　　　法禁第十四
　　　重令第十五<md:KR3c0001_SBCK_000-2b>¶　　卷六¶
　　　法法第十六
<pb:KR3c0001_WYG_000-5b>
　　　兵法第十七¶
　　卷七¶
　　　大匡第十八¶
　　卷八¶
　　　中匡第十九
　　　小匡第二十
　　　王言第二十一¶
　　卷九
<pb:KR3c0001_WYG_000-6a>
　　　霸形第二十二
　　　霸言第二十三
　　　問第二十四¶
　　　謀失第二十五¶
　　卷十¶
　　　戒第二十六
　　　地圖第二十七
　　　叅患第二十八
<pb:KR3c0001_WYG_000-6b>
　　　制分第二十九
　　　君臣上第三十<md:KR3c0001_SBCK_000-3a>¶　　卷十一¶
　　　君臣下第三十一
　　　小稱第三十二
　　　四稱第三十三¶
　　　正言第三十四¶
　　卷十二
<pb:KR3c0001_WYG_000-7a>
　　　侈靡第三十五¶
　　卷十三¶
　　　心術上第三十六
　　　心術下第三十七
　　　白心第三十八¶
　　卷十四¶
　　　水地第三十九
　　　四時第四十
<pb:KR3c0001_WYG_000-7b>
　　　五行第四十一¶
　　卷十五¶
　　　勢第四十二
　　　正第四十三
　　　九變第四十四¶
　　　任法第四十五
　　　明法第四十六
　　　正世第四十七<md:KR3c0001_SBCK_000-3b>¶
<pb:KR3c0001_WYG_000-8a>
　　　治國第四十八¶
　　卷十六¶
　　　内業第四十九
　　　封禪第五十
　　　小問第五十一¶
　　卷十七¶
　　　七臣七主第五十二
　　　禁藏第五十三
<pb:KR3c0001_WYG_000-8b>
　　卷十八¶
　　　入國第五十四
　　　九守第五十五
　　　桓公問第五十六¶
　　　度地第五十七¶
　　卷十九¶
　　　地員第五十八
　　　弟子職第五十九
<pb:KR3c0001_WYG_000-9a>
　　　言昭第六十¶
　　　修身第六十一
　　　問霸第六十二
　　　牧民解第六十三¶
　　卷二十<md:KR3c0001_SBCK_000-4a>¶　　　形勢解第六十四¶
　　卷二十一¶
　　　立政九敗解第六十五
<pb:KR3c0001_WYG_000-9b>
　　　版法解第六十六¶
　　　明法解第六十七
　　　臣乘馬第六十八
　　　乘馬數第六十九¶
　　　問乘馬第七十¶
　　卷二十二¶
　　　事語第七十一
　　　海王第七十二
<pb:KR3c0001_WYG_000-10a>
　　　國蓄第七十三¶
　　　山國軌第七十四
　　　山權數第七十五
　　　山至數第七十六¶
　　卷二十三¶
　　　地數第七十七
　　　揆度第七十八
　　　國凖第七十九
<pb:KR3c0001_WYG_000-10b>
　　　輕重甲第八十¶
　　卷二十四<md:KR3c0001_SBCK_000-4b>¶　　　輕重乙第八十一
　　　輕重丙第八十二
　　　輕重丁第八十三¶
　　　輕重戊第八十四
　　　輕重己第八十五
　　　輕重庚第八十六
<pb:KR3c0001_WYG_000-11a>
　　　　右二十四卷¶
　　　　　凡八十六篇(内十篇<md:KR3c0001_SBCK_000-5a>¶闕/)
<pb:KR3c0001_WYG_000-12a>
管子原序
管子舊書凡三百八十九篇漢劉向校除其重複定著
為八十六篇今亡十篇近世所𫝊往往淆亂至不可讀
余行求古善本庶㡬遇之者㡬二十年始得之友人秦
汝立氏其大章僅完整而句字復多亂錯乃為正其脱
誤者逾三萬言而闕其疑不可考者尚十之二然後管
子㡬為全書夫五伯莫盛扵桓公而管仲特為之佐自
其事羞稱扵聖門而其言悉見絀以為權謀功利學者
<pb:KR3c0001_WYG_000-12b>
鮮能道之及余讀是書而深惟其故然後知王者之法
莫備扵周公而善變周公之法者莫精扵管子何者方
周之興去隆古沕穆之風未逺而后稷公劉其深仁厚
澤又培之扵數百年之乆盖風㑹既啟而文明猶鬱周
公起而當制作之任其法制之綢繆文章之繁猥諸所
經畫莫不犁然具舉而天下且以鴻龎淳固之俗始嚮
利扵憲度著明之後故其法雖宻而其服習者亦能安
之而不悖周室既衰諸侯日㝷扵干戈謀臣詧士競出
<pb:KR3c0001_WYG_000-13a>
其智力以相勝茍必兢兢扵先王之約束而執不移等
則勢有所格而其術必有所窮非救時之宜矣管子固
天下才也豈其智不及此乎是故當其謀之扵垂纓下
衽之日者不過審舊法擇其善者而從之又其要則在
事可以隠令可以寄政使諸侯不吾虞而吾&KR0870;安國富
民以取盈於天下故其書如牧民乘馬㓜官輕重諸篇
大抵不離周官以制用而亦不盡局於周官以通其變
今攷其説所謂㕘國為三軍者即伍兩卒旅之舊也因
<pb:KR3c0001_WYG_000-13b>
罰備器用者即兩造兩劑之遺也選士首以好學慈孝
而且及於拳勇股肱亦興賢之故典也鑄幣藉以黄金
刀布而並及於魚鹽鍼鐡亦圜府之舊章也他如五勢
三准諸説不過積餘藏羨待之於國諸侯不服吾可以
戰諸侯賓服吾可以行仁義葢周公之法其樊然結約
者要以率民於善仲直師其意不襲其故一更之為截
然夷易而作民於戰故其言曰精時者少日而功多又
曰吾欲正卒伍修甲兵而大國亦將修之吾有攻伐之
<pb:KR3c0001_WYG_000-14a>
器而諸侯有守禦之備是難以速得志此仲之所以立
法意也夫白刄捍胷則目不見流矢拔㦸加首則十指
不辭斷眀緩急之有所先也使仲當諸侯力政之日必
欲舉王制而井田吾民象刑吾法毋招權勇毋𣙜鹽鐡
不踰時而國且飽於敵矣安能以區區之齊伸威海岱
而成其一匡之績哉昔者蘇軾氏盖論仲之變法而曰
王者之兵非以求勝故其法繁而曲霸者之兵求以決
勝故其法簡而直然則謂仲之用法異於周公之意則
<pb:KR3c0001_WYG_000-14b>
可而謂其法之盡詭於周公則不可故曰古今遞遷道
隨時降王霸迭興政由俗革吾以為周公經制之大備
葢所以成王道之終管子能變其常而通其窮亦所以
基伯道之始夫亦勢之所趨有不得不然者乎雖然非
仲之輕於悖周也當太公之治齊五月而報政曰吾因
其俗簡其禮至三年而伯禽之報政周公且訾之曰夫
政不簡不易民不有近魯終北面而事齊矣意者太公
之治有不盡倣於周官而史葢稱其通商賈之策便魚
<pb:KR3c0001_WYG_000-15a>
鹽之利人民歸齊齊稱大國葢自太公而齊故以富彊
名於列國仲特囙齊之故而修業耳非一無所昉襲而
創為之者也世之譚者曰帝降而王王降而霸自仲之
説行一變而入於誇詐之習其末極於秦鞅盡去先王
之籍而流毒天下遂以管商為功利之首夫商君慘礉
少恩卒受惡名於秦而仲之政餙四維固六親其論白
心内業不可謂無窺於聖人之道而徒以刀鋸繩民如
商君者故雖吾夫子亦且大其功而以如其仁歸之奈
<pb:KR3c0001_WYG_000-15b>
何躋鞅於仲也余&KR1576;夫讀是書者不揆其修政立事之
原而徒辱之以權謀功利使管子之所以善用周公者
其道不明於天下也故為之梓其書而復論著其大略
於篇首云萬厯壬午春三月前史官吴郡趙用賢序
<pb:KR3c0001_WYG_000-16a>
管子原序
䕶左都水使者光禄大夫臣向言所校讐中管子書三
百八十九¶篇大中大夫卜圭書二十七篇臣富㕘書四
十一篇射聲校尉立¶書十一篇太史書九十六篇凡中
外書五百六十四以校除復重¶四百八十四篇定著八
十六篇殺青而書可繕冩也管子者潁上人也名夷¶吾
號仲父少時嘗與鮑叔牙游鮑叔知其賢管子貧困常
欺¶叔牙叔牙終善之鮑叔事齊公子小白管子事公子
<pb:KR3c0001_WYG_000-16b>
糾及小¶白立為桓公子糾死管仲囚鮑叔薦管仲管仲
既任政於齊¶齊桓公以霸九合諸侯一匡天下管仲之
謀也故管仲曰吾始¶困時與鮑叔分財多自予鮑叔不
以我為貪知吾貧也嘗為鮑¶叔謀事而更窮困鮑叔不
以我為愚知吾有利有不利也公¶子糾敗召忽死之吾
幽囚受辱鮑叔不以我為無耻知吾不羞¶小節而恥功
名不顯於天下也生我者父母知我者鮑叔鮑叔<md:KR3c0001_SBCK_000-5b>¶既進
管仲而已下之子孫世禄於齊有封邑者十餘世常為
<pb:KR3c0001_WYG_000-17a>
名大夫管子既相以區區之齊在海濱通貨積財富國
彊兵¶與俗同好醜故其書稱曰倉廪實而知禮節衣食
足而知榮¶辱上服度則六親固四維不張國乃滅亡下
令猶流水之原令¶順人心故論卑而易行俗所欲因予
之俗所否因去之其為政¶也善因禍為福轉敗為功貴
輕重慎權衡桓公怒少姬南襲¶蔡管仲因伐楚責包茅
不入貢於周室桓公北征山戎管仲¶因而令燕修召公
之政柯之㑹桓公背曹沫之盟管仲因而信¶之諸侯歸
<pb:KR3c0001_WYG_000-17b>
之管仲聘於周不敢受上卿之命以讓髙國是時¶諸侯
為管仲城榖以為之乘邑春秋書之褒賢也管仲富擬¶
公室有三歸反坫齊人不以為侈管子卒齊國遵其政
常彊¶於諸侯孔子曰微管仲吾其被髮左袵矣太史公
曰余讀管<md:KR3c0001_SBCK_000-6a>¶氏牧民山髙乘馬輕重九府詳哉言之也又
曰將順其美匡救其惡故上下能相親愛豈管仲之謂
乎九府書民間無有山髙一名形勢凡管子書務富國
安¶民道約言要可以曉合經義向謹第錄上
<pb:KR3c0001_WYG_000-18a>
春秋尊王不尊霸與中國不與夷狄始于平王避夷難
也是王室遷而微也見于周書文侯之命微王也是王
者失賞也費誓善其備夷是諸侯之正也秦誓專征伐
是諸侯之失禮也書春秋合體而異世也書以文侯之
命終其治也春秋以平王東遷始其微也自東遷六十
五年春秋無晉以其亡䕶亂也及其滅中國之國而後
見其行事譏失賞也周之微也幸不夷其宗稷齊桓之
功也其中國無與加其盛也其夷狄無與抗其力也見
<pb:KR3c0001_WYG_000-18b>
于衛詩美其存中國也春秋無與辭何異也存一國之
風無其人則衛夷矣全王道之正與之霸是諸侯可專
征伐也夫晉之為霸也異齊逺矣桓正文譎夫桓之為
正抑夷狄存中國文之為譎陵中國微王室晉之風也
無美其美無功其功外無他焉雖國人不與也然而桓
之正非王道之正也以文譎而桓正也桓之功非王道
之功也以攘狄而存周也無桓周滅有周桓賊桓卒齊
衰楚人滅周周之不幸桓之蚤死也故曰周之存桓之
<pb:KR3c0001_WYG_000-19a>
功也桓之不幸管仲之蚤死也故曰桓之功管仲之力
也自是楚滅諸國而熾矣今得其著書然後知攘狄之
功皆逺略也儒譏霸信刑賞豈王者詆民哉霸嚴政令
豈王者怠忽哉霸鄉方畧豈王者不先謀哉霸審勞逸
豈王者暴師哉霸謹蓄積豈王者使民不足哉亦時夷
狄内聘大者畏威小者懐仁功亦至矣不幸名之不正
然奈衰世何孔子曰微管仲吾其被髪左袵此其據也
時大宋甲申秋九月二十三日楊忱序
<pb:KR3c0001_WYG_000-20a>
管子跋
余讀管子然後知莊生鼂錯董生之語時出於管子也¶
不獨此耳凡漢書語之雅馴者率多本管子管子天下¶
之竒文也所以著見於天下後世者豈徒其功烈哉及¶
讀心術上下白心内業諸篇則未嘗不廢書而歎益知¶
其功業之所本然後知世之知管子者殊淺也管子書¶
多古字如専作摶忒作貳宥作侑況作兄釋作澤此類¶
甚衆大匡載召忽語曰百歳之後吾君卜世犯吾君命
<pb:KR3c0001_WYG_000-20b>
而¶廢吾所立奪吾糾也雖得天下吾不生也兄與我齊
國¶之政也而注乃謂召忽呼管仲為兄曰澤命不渝而
注¶乃以為澤恩之命甚陋不可徧舉書既雅奥難句而
為¶之注者復繆於訓故益使後人疑惑不能究知世𫝊
房<md:KR3c0001_SBCK_000-6b>¶𤣥齡所注者非是予求管子書久矣紹興己未乃從人¶借
得之伏而讀者累月始頗窺其義訓然舛脱甚衆其¶所
未解尚十二三用上下文義及㕘以經史訓故頗為¶是
正其訛謬疑者表而發之其所未解者置之不敢以¶意
<pb:KR3c0001_WYG_000-21a>
穿鑿也既又取其間奥於理切於務者抄而藏於家¶將
得善本而卒業焉<md:KR3c0001_SBCK_000-8a>¶張嵲跋


<pb:KR3c0001_WYG_001-1a>
欽定四庫全書
　管子卷一¶
　　　　¶　　　　¶　　　　唐
