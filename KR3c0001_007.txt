# -*- mode: mandoku-view; -*-
#+TITLE: 管子
#+DATE: 2015-09-11 03:51:04.711670
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0115-007管子-卷第七.
<pb:KR3c0001_SBCK_007-1a>¶
管子卷第七¶
　　　大匡第十八¶
大匡第十八(謂以大/事匡君)内言一¶
齊僖公生公子諸兒公子糺公子小白使鮑叔傅小白鮑叔¶
辭稱疾不出管仲與召忽往見之曰何故不出鮑叔曰先人¶
有言曰知子莫若父知臣莫若君今君知臣之不肖也是以¶
使賤臣傅小白也(鮑叔以小白年㓜又不/肖而賤故難為之傅也)賤臣知棄矣召忽曰子¶
固辭無出吾權任子以死亡必免子(任保也君若有疑我當保子以/疾困至於死亡此可以免子之身)¶
鮑叔曰子如是何不免之有乎(言必/免也)管仲曰不可(以召忽/言非)持社¶
稷宗廟者不讓事不廣閒(社稷宗廟至重故不可/讓難事而廣求閑安)將有國者未¶
可知也(於三公子未/可的知其人)子其出乎召忽曰可吾三人者之於齊國¶
也譬之猶鼎之有足也去一焉則必不立矣(言三人不可/異其出處)吾觀¶
<pb:KR3c0001_SBCK_007-1b>¶
小白必不爲後矣管仲曰不然也夫國人憎惡糺之母以及¶
糺之身而憐小白之無母也諸兒長而賤事未可知也夫所¶
以定齊國者非此二公子者將無己也(二公子謂諸兒子糺言二子/既不能定齊國而又不立小)¶
(白即是將更無所用/謂小白必得立矣)小白之爲人無小智惕而有大慮(言雖無小智/能惕懼而有)¶
(大/慮)非夷吾莫容小白(小白既無小智必乖迕於/俗人故非夷吾莫能客)天不幸降禍加殃于¶
齊糺雖得立事將不濟非子定社稷其將誰也(糺既不濟次在/小白輔小白而)¶
(定社稷者非子/而誰子謂召忽)召忽曰百歳之後吾君卜世犯吾君命而廢吾¶
所立奪吾糺也雖得天下吾不生也(吾君卜世謂僖公之子小白等/也君命謂僖公之命使立子糺)¶
(今而奪焉/我當致死)兄與我齊國之政也受君令而不改奉所立而不濟¶
是吾義也(召忽稱管仲爲兄與我齊國之政謂使知政也今受君令/而立子糺不改其所奉更有所立不濟而死是爲臣之義也)管¶
仲曰夷吾之爲君臣也(言已立君臣之/義與召忽異)將承君命奉社稷以持¶
宗廟豈死一糺哉(言當爲宗廟社稷/致死不死於一糺)夷吾之所死者社稷破宗¶
<pb:KR3c0001_SBCK_007-2a>¶
廟滅祭祀絶則夷吾死之非此三者則夷吾生夷吾生則齊¶
國利夷吾死則齊國不利鮑叔曰然則奈何管子曰子出奉¶
令則可(子出奉令則小白/有所依故曰可)鮑叔許諾乃出奉令遂傅小白鮑叔謂¶
管仲曰何行(問其事君/當何所行)管仲曰爲人臣者不盡力於君則不¶
親信(不為君/親信)不親信則言不聽言不聽則社稷不定夫事君¶
者無二心(此事君/之所行)鮑叔許諾僖公之母弟夷仲年生公孫無¶
知有寵於僖公衣服禮秩如適(言無知之寵/與適子同)僖公卒以諸兒長¶
得為君是爲襄公襄公立后絀無知無知怒公令連稱管至¶
父戍葵丘曰爪時而往及爪時而來期戌公問不至請代不¶
許故二人因公孫無知以作亂魯桓公夫人文姜齊女也公¶
將如齊與夫人皆行(公謂/桓公)申俞諌曰不可(申俞魯/大夫也)女有家男¶
有室(女有夫之家/男有妻之室)無相瀆也謂之有禮公不聽遂以文姜㑹¶
<pb:KR3c0001_SBCK_007-2b>¶
齊侯於濼文姜通於齊侯桓公聞責文姜文姜告齊侯齊侯¶
怒饗公使公子彭生乗魯侯脅之(乗謂扶公升車/拉其脅而殺之)公薨于車竪¶
曼曰(竪曼齊/大夫也)賢者死忠以振疑百姓寓焉(振救也賢者死於忠/義以救當時之疑故)¶
(百姓有所託/焉寓寄託也)智者究理而長慮身得免焉(智者既盡理而謀慮/又長故免於危亡)今¶
彭生二於君(不以正道輔君而/從之於昬故曰二)無盡言而䛕行以戲我君使我¶
君失親戚之禮命(無盡言謂不忠諫襄公通/其妹故曰失親戚之禮命)又力成吾君之禍以¶
構二國之怨(恃其多力拉殺魯君/故曰力成吾君之禍)彭生其得免乎禍理屬焉(禍/敗)¶
(之理屬/於彭生)夫君以怒遂禍(君怒魯桓彭生/則遂成其禍)不畏惡親聞容昬生無¶
醜也(君而通妹是謂惡親不畏此事逺聞而容忍之然/此昬愚之生於不識其類故曰昬生無醜醜類也)豈及彭生而能¶
止之哉(及如也禍由彭生則彭生力/能之今而成禍故當誅之)魯若有誅必以彭生爲說二¶
月魯人告齊曰寡君畏君之威不敢寧居來脩舊好禮成而¶
不反無所歸死請以彭生除之齊人為殺彭生以謝于魯五¶
<pb:KR3c0001_SBCK_007-3a>¶
月襄公田于貝丘見豕彘從者曰公子彭生也公怒曰公子¶
彭生安敢見射之豕人立而啼公懼墜於車下傷足亡屨反¶
誅屨於徒人費不得也(誅/責)鞭之見血費走而出遇賊於門脅¶
而束之費祖而示之背賊信之使費先入伏公而出鬭死于¶
門中石之紛如死于階下孟陽代君寢于牀賊殺之曰非君¶
也不類見公之足于户下遂殺公而立公孫無知也鮑叔牙¶
奉公子小白奔莒管夷吾召忽奉公子糺奔魯九年公孫無¶
知虐於雍廩雍廩殺無知也桓公自莒先入魯人伐齊納公¶
子糺戰於乾時管仲射桓公中鈎魯師敗績桓公踐位於是¶
刼魯使魯殺公子糺(刼謂興/兵脅之)桓公問於鮑叔曰將何以定社¶
稷鮑叔曰得管仲與召忽則社稷定矣公曰夷吾與召忽吾¶
賊也鮑叔乃告公其故圖(故圖謂管仲本使鮑/叔傅小白將立之)公曰然則可得¶
<pb:KR3c0001_SBCK_007-3b>¶
乎鮑叔曰若亟召則可得也不亟不可得也夫魯施伯知夷¶
吾為人之有慧也其謀必將令魯致政於夷吾夷吾受之則¶
彼知能弱齊矣夷吾不受彼知其將反於齊也必將殺之(旣/不)¶
(受魯政而反於齊恐/其將為魯害故殺之)公曰然則夷吾將受魯之政乎其否也鮑¶
叔對曰不受夫夷吾之不死糺也為欲定齊國之社稷也今¶
受魯之政是弱齊也夷吾之事君無二心雖知死必不受也¶
(君謂/桓公)公曰其於我也曽若是乎(曽則也則能無/二心如是乎)鮑叔對曰非為¶
君也為先君也其於君不如親糺也(言管仲親糺/多於小白也)糺之不死而¶
況君乎(親尚不死/䟽則可知)君若欲定齊之社稷則亟迎之(管仲旣志在定/齊社稷故須急)¶
(迎/之)公曰恐不及奈何鮑叔曰夫施伯之為人也敏而多畏(多畏則/念慮深)¶
公若先反恐注怨焉必不殺也(若先反管仲而施伯殺/之齊必注怨故不敢)公曰諾(從鮑/叔之)¶
(言/也)施伯進對魯君曰管仲有急其事不濟今在魯君其致¶
<pb:KR3c0001_SBCK_007-4a>¶
魯之政焉(有急難之事與小白爭國其事既/不濟故來在魯可因此事而致政)若受之則齊可弱矣¶
若不受則殺之殺之以說於齊也與同怒尚賢於己(施伯恐管/仲反齊為)¶
(害欲殺之有若與齊同/怒如此猶賢於不殺也)君曰諾魯未及致政而齊之使至曰夷吾¶
與召忽也寡人之賊也今在魯寡人願生得之若不得也是¶
君與寡人賊比也魯君問施伯施伯曰君與之臣聞齊君惕¶
而亟驕雖得賢庸必能用之乎(庸猶/何也)及齊君之能用之也管¶
子之事濟也(及猶就也就令能用/之管子之事必濟矣)夫管仲天下之大聖也今彼反¶
齊天下皆鄉之豈獨魯乎今若殺之此鮑叔之友也鮑叔因¶
此以作難君必不能待也(齊國强鮑叔賢故/不能待待猶擬)不如與之魯君乃遂¶
束縛管仲與召忽管仲謂召忽曰子懼乎召忽曰何懼乎¶
吾不蚤死將咠有所定也(咠/待)令既定矣(謂小白/已定齊)令子相齊之¶
左必令忽相齊之右雖然殺君而用吾身是再辱我也(君/謂)¶
<pb:KR3c0001_SBCK_007-4b>¶
(子/也)子為生臣忽為死臣(生則定社稷/死則顯忠義)忽也知得萬乗之政而死¶
公子糺可謂有死臣矣子生而霸諸侯公子糺可謂有生臣¶
矣死者成行(死成忠/義之行)生者成名(生定社/稷之名)名不兩立(旣成生名不/可又成死名)¶
行不虚至(必致身受命/乃謂之行也)子其勉之死生有分矣乃行入齊境自¶
刎而死管仲遂入君子聞之曰召忽之死也賢其生也(召忽/之生)¶
(不能霸/諸侯)管仲之生也賢其死也(管仲之死不/成九合之功)或曰明年(集書者更/聞異說故)¶
(言或曰明年襄/公立之明年也)襄公逐小白小白走莒三年襄公薨公子糺踐¶
位國人召小白鮑叔曰胡不行矣小白曰不可夫管仲知召¶
忽强武雖國人召我我猶不得入也鮑叔曰管仲得行其知¶
於國國可謂亂乎(管仲得行其智於國國則/不亂今亂是不得行其智)召忽强武豈能獨圖¶
我哉(國人既召小白則/不與召忽圖我)小白曰夫雖不得行其知豈且不有焉乎¶
(直是智不行/不得言無智)召忽雖不得衆其反豈不足以圖我哉(召忽雖不得/衆若反獨能)¶
<pb:KR3c0001_SBCK_007-5a>¶
(圖/我)鮑叔對曰夫國之亂也智人不得作内事(智人作内事/則其國理)朋友¶
不能相合摎而國乃可圖也(摎交入也朋友不能相交/合則黨與弱故乃可圖)乃命車駕¶
鮑叔御小白乗而出於莒小白曰夫二人者奉君令吾不可¶
以試也(二人謂管仲召忽奉君令/則致死拒我故不可試也)乃將下鮑叔履其足曰事之濟¶
也在此時事若不濟老臣死之公子猶之免也(鮑叔言事若不/濟則已致死公)¶
(子猶可/得免脫)乃行至於邑郊鮑叔令車二十乗先十乗後(二十乗先/鮑叔欲與)¶
(之入國十乗/後令衛公子)鮑叔乃告小白曰夫國之疑二三子莫忍老臣(二/三)¶
(子謂從小白者不忍違/老臣故相從中心實疑)事之未濟也老臣是以塞道(以事未濟故/以二十乗先)¶
(行塞/道)鮑叔乃誓曰事之濟也聽我令事之不濟也免公子者¶
為上死者為下吾以五乗之實距路(鮑叔於前二十乗更將五乗/先行距路不令子糺之黨得)¶
(及小/白)鮑叔乃為前驅遂入國逐公子糺管仲射小白中鈎管仲¶
與公子糺召忽遂走魯桓公踐位魯伐齊納公子糺而不能¶
<pb:KR3c0001_SBCK_007-5b>¶
桓公二年踐位(入國二年/方得踐位)召管仲管仲至公問曰社稷可定¶
乎管仲對曰君霸王社稷定君不霸王社稷不定公曰吾不¶
敢至於此其大也定社稷而巳管仲又請君曰不能管仲辭¶
於君曰君免臣於死臣之幸也然臣之不死糺也為欲定社¶
稷也社稷不定臣禄齊國之政而不死糺也臣不敢(旣不死糺/室食齊政)¶
(之禄而不定社稷臣/則不敢言將致死)乃走出至門公召管仲管仲反公汗出勿巳¶
其勉霸乎(必欲令霸王而不巳/我將勉力而求霸也)管仲再拜稽首而起曰今日君¶
成霸臣貪承命趨立於相位(君旣許霸臣貪於/承命故趨立相位)乃令五官行事¶
異日公告管仲曰欲以諸侯之閒無事也小脩兵革管仲曰¶
不可百姓病公先與百姓而藏其兵(百姓困病當先賦與/之而兵事且可藏)與其¶
厚於兵不如厚於人(人厚兵/自强)齊國之社稷未定公未始於人¶
而始於兵外不親於諸侯内不親於民公曰諾政未能有行¶
<pb:KR3c0001_SBCK_007-6a>¶
也二年桓公彌亂(不盡行夷吾/之言故彌亂)又告管仲曰欲繕兵管仲又¶
曰不可公不聽果爲兵桓公與宋夫人飲舡中夫人蕩舡而¶
懼公公怒出之宋受而嫁之蔡侯明年公怒告管仲曰欲伐¶
宋管仲曰不可臣聞内政不脩外舉事不濟公不聽果伐宋¶
諸侯興兵而救宋大敗齊師公怒歸告管仲曰請脩革吾士¶
不練吾兵不實諸侯故敢救吾讎内脩兵管仲曰不可齊國¶
危矣内奪民用士勸於勇外亂之本也(脩兵則用廢故曰奪人用/士所勸者唯勇則輕敵故)¶
(為外亂/之本也)外犯諸侯民多怨也(外犯必多殘害/故為人所怨)爲義之士不入齊¶
國(君為不義故/義士不歸也)安得無危鮑叔曰公必用夷吾之言公不聽¶
乃令四封之内脩兵關市之征侈之(侈謂過常也/謂重其稅賦)公乃遂用¶
以勇授禄(士勇則/與之禄)鮑叔謂管仲曰異日者公許子霸今國彌¶
亂子將何如管仲曰吾君惕其智多誨(智多則可/試誨之也)姑少胥其¶
<pb:KR3c0001_SBCK_007-6b>¶
自及也(胥待也待其/自能及道)鮑叔曰比其自及也國無闕亡乎管仲曰¶
未也國中之政夷吾尚微爲焉亂乎尚可以待(國政微為則未/至亂可待君自)¶
(諸侯之佐旣/及)外諸侯之佐既無有吾二人者未有敢犯我者(無有如我二)¶
(人故不/敢犯我)明年朝之爭禄相刺裚(子/計)而刎頸者不絶(裚謂掣/斷之也)鮑叔¶
謂管仲曰國死者衆矣毋乃害乎管仲曰安得已然此皆其¶
貪民也(貪人爭禄自殘亦/未能自為害也)夷吾之所患者諸侯之爲義者莫¶
肯入齊齊之為義者莫肯仕此夷吾之所患也(有義之士内外/不歸亂亡立至)¶
(故可/患也)若夫死者吾安用而愛之(貪人自相殺傷/吾何能惜之)公又内脩兵¶
三年桓公將伐魯曰魯與寡人近(謂國/相隣)於是其救宋也疾(疾/謂)¶
(先諸/侯至)寡人且誅焉管仲曰不可臣聞有土之君不勤於兵不¶
忌於辱不輔其過則社稷安勤於兵忌於辱輔其過則社¶
稷危公不聽興師伐魯造於長勺魯莊公興師逆之大敗¶
<pb:KR3c0001_SBCK_007-7a>¶
之桓公曰吾兵猶尚少吾參圍之安能圉我(吾以三倍之兵圍/之則何能圉我)¶
四年脩兵同甲十萬(同甲謂完/堅齊等)車五千乗謂管仲曰吾士既¶
練吾兵既多寡人欲服魯管仲喟然嘆曰齊國危矣君不競¶
於徳而競於兵(人君當以徳義服/逺不當競於兵也)天下之國帶甲十萬者不鮮¶
矣吾欲發小兵以服大兵(欲以齊國服諸矦而致霸王/故曰以小兵而服大兵也)内失吾衆¶
(謂數摇動之/則衆疲而散)諸侯設備(數見侵伐/故設備)吾人設詐(力不足則/詐以繼之)國欲無危¶
得已乎公不聽果伐魯魯不敢戰去國五十里而為之關(更/立)¶
(國界而/為之闗)魯請比於關内以從于齊齊亦母復侵魯(魯請從服於/齊供其㣲求)¶
(比於齊/之闗内)桓公許諾魯人請盟曰魯小國也固不帶劒今而帶劒¶
是交兵聞於諸侯君不如己(若以交兵聞於諸侯/不如止而不盟也)請去兵桓公曰¶
諾乃令從者毋以兵管仲曰不可諸侯加忌於君君如是以¶
退可(忌怨也諸侯欲以結盟致怨於/君今請不盟從此即退可也)君果弱魯君諸侯又加貪於¶
<pb:KR3c0001_SBCK_007-7b>¶
君(若果弱魯諸侯/又以貪名加君)後有事小國彌堅大國設備(既有貪忌之/名故皆設備)非¶
齊國之利也桓公不聽管仲又諌曰君必不去魯胡不用兵¶
曹劌之爲人也堅强以忌不可以約取也(不可以盟/取信也)桓公不聽¶
果與之遇莊公自懐劒曹劌亦懐劒踐壇莊公抽劔其懐曰¶
魯之境去國五十里亦無不死而已左椹桓公右自承曰均¶
之死也戮死於君前(左手舉劔將椹桓公且以右手自承而言曰齊迫/魯境亦死今殺君亦死同是死也將殺君次自殺)¶
(故曰均之死也/戮死於君前)管仲走君曹劌抽劒當兩階之閒曰二君將改¶
圖無有進者(拔劒當階所以拒管仲言魯齊二君將/欲改先者之所圖今不當有進者也)管仲曰君與地¶
以汶爲竟桓公許諾以汶為竟而歸桓公歸而脩於政不脩¶
於兵革自圉辟人以過弭師(旣不脩其兵革故出入自圉辟/其人以先者之過故弭息其師)¶
五年宋伐杞桓公謂管仲與鮑叔曰夫宋寡人固欲伐之無¶
若諸侯何(無若諸侯/救宋何)夫杞明王之後也(杞夏/之後)今宋伐之予欲救¶
<pb:KR3c0001_SBCK_007-8a>¶
之其可乎管仲對曰不可臣聞内政之不脩外舉義不信君¶
將外舉義以行先之(以内行/先之)則諸侯可令附桓公曰於此不救¶
後無以伐宋(今不救杞後/無辭以伐宋)管仲曰諸侯之君不貪於土貪於土¶
必勤於兵勤於兵必病於民民病則多詐夫詐密而後動者¶
勝(密/靜)詐則不信於民夫不信於民則亂内動則危於身是以¶
古之人聞先王之道者不&KR1313;於兵(兵者凶器/&KR1313;之則危)桓公曰然則奚若¶
管仲對曰以臣則不(以臣之意則/不與君同)而令人以重幣使之(以重幣使宋/令罷杞兵)¶
使之而不可(謂宋不/從令)君受而封之(受杞告命/而建封之)桓公問鮑叔曰奚若¶
鮑叔曰公行夷吾之言公乃命曹孫宿使於宋宋不聽果伐¶
杞(宋果/伐杞)桓公築縁陵以封之(縁陵/杞城)予車百乗甲一千(謂與/杞也)明年¶
狄人伐邢邢君出致於齊(致命於齊/以告急)桓公築夷儀以封之(夷儀/邢城)¶
予車百乗卒千人明年狄人伐衛衛君出致於虚(虚地名詩所/謂升彼虚矣)¶
<pb:KR3c0001_SBCK_007-8b>¶
(以望/楚矣)桓公且封之隰朋賔胥無諌曰不可三國所以亡者絶以¶
小(小國之亡理則/然矣不當封也)今君蘄封亡國國盡若何(國之車盡於封/亡國其若之何)桓公¶
問管仲曰奚若管仲曰君有行之名安得有其實(既有行封/之名則當)¶
(虚國而為之安/得有其富實乎)君其行也公又問鮑叔鮑叔曰君行夷吾之言¶
桓公築楚丘以封之與車三百乗甲五千既以封衛明年桓¶
公問管仲將何行(更問以所/行之政也)管仲對曰公内脩政而勸民可¶
以信於諸侯矣君許諾乃輕稅㢮關市之征爲賦禄之制旣¶
已(謂已行/上事)管仲又請曰問病臣(臣有病者君/當慰問之)願賞而無罰五年¶
諸侯可令傅(行此五年可/令諸侯親附)公曰諾旣行之管仲又請曰諸侯之¶
禮(請諸侯交/聘之禮)令齊以豹皮往小侯以鹿皮報齊以馬往小侯以¶
犬報(往重報輕所謂大國/善下小國則取小國)桓公許諾行之管仲又請賞於國以及¶
諸侯君曰諾行之管仲賞於國中君賞於諸侯諸侯之君有¶
<pb:KR3c0001_SBCK_007-9a>¶
行事善者以重幣賀之從列士以下有善者衣裳賀之(列士/謂齊)¶
(之列士管仲自/以衣裳賀之)凡諸侯之臣有諌其君而善者以璽問之以信¶
其言(謂桓公以璽問之以信/驗其所諌之言為善)公既行之又問管仲曰何行管仲曰¶
隰朋聦明捷給可令爲東國(東國謂自齊東之/國令隰朋理之)賔胥無堅强以¶
良可以爲西土(西土齊西之土令胥/無之國與士交兵)衛國之敎危傅以利(謂其教旣/髙危且相)¶
(傅以利謂/以利成俗)公子開方之爲人也慧以給不能久而樂始可游於¶
衛(其人性輕率不能持久所謂靡不有初鮮克有終/故曰樂始使此人游於衛誘動之令歸於齊也)魯邑之教好邇而¶
訓於禮(既訓學於禮禮者所以/飾㒵故曰好邇邇近也)季友之爲人也恭以精博於糧¶
多小信可游於魯(博於糧謂/多委積)楚國之教巧文以利不好立大¶
義而好立小信䝉孫博於教而文巧於辭不好立大義而好¶
結小信可游於楚小侯既服大侯既附(厚往輕報所以服小侯游/三人於三國所以附大侯)¶
夫如是則始可以施政矣君曰諾乃游公子開方於衛游季¶
<pb:KR3c0001_SBCK_007-9b>¶
友於魯游䝉孫於楚五年諸侯附狄人伐(謂入/伐齊)桓公告諸侯¶
曰請救伐諸侯許諾大侯車二百乗卒二千人小侯車百乗¶
卒千人諸侯皆許諾齊車千乗卒可致縁陵(先者使卒戍縁陵/今有狄難故致之)¶
戰於後故敗狄(後故/地名)其車甲與貨小侯受之(謂敗狄所得車甲/及貨盡與小侯)¶
大侯近者以其縣分之不踐其國(近齊之大侯則以齊縣分/之終不踐其國以侵之)北州¶
侯莫來(謂不來救齊北州謂北/之州即幽州營州等)桓公遇南州侯於召陵(謂伐楚盟/於召陵也)¶
曰狄爲無道犯天子令以伐小國(小國齊/自謂)以天子之故敬天之命¶
令以救伐(言諸侯以敬順/天命救齊伐狄)北州侯莫至上不聽天子令下無禮諸¶
侯寡人請誅於北州之侯諸侯許諾桓公乃北伐令支(令支/國名)¶
下鳬之山斬孤竹(孤竹國名/斬其君)遇山戎顧問管仲曰將何行管仲¶
對曰君教諸侯爲民聚食諸侯之兵不足者君助之發如此¶
則始可以加政矣(既使諸侯足食足兵/然後可以加之政也)桓公乃告諸侯必足三年¶
<pb:KR3c0001_SBCK_007-10a>¶
之食安(有三年食/然後可安)以其餘脩兵革兵革不足以引其事告齊¶
齊助之發(諸侯兵之不足當引其事之闕/者以告齊齊當發卒以助之也)旣行之公又問管仲曰何¶
行管仲對曰君㑹其君臣父子(㑹謂考合其君/臣父子之冝)則可以加政矣¶
公曰㑹之道奈何曰諸侯無專立妾以爲妻毋專殺大臣無¶
國勞毋專予禄(於國無勞者/不得專予禄)士庶人毋專棄妻毋曲隄(所謂/無障)¶
(谷/也)毋貯粟毋禁材(山澤之材當/與人共之也)行此卒歳則始可以罰矣(行之/終嵗)¶
(而有不從者/可以加刑罰)君乃布之於諸侯諸侯許諾受而行之卒嵗呉人¶
伐穀(穀齊之下都/後以封管仲)桓公告諸侯未徧諸侯之師竭至以待桓公¶
(竭至言/其盡來)桓公以車千乗㑹諸侯於竟都師未至呉人逃(齊都之師/尚未至而)¶
(吳人/逃也)諸侯皆罷桓公歸問管仲曰將何行管仲曰可以加政¶
矣(諸侯服從如此/故可以加之政)曰從今以往二年適子不聞孝不聞愛其弟不¶
聞敬老國良(其老者國/之賢良也)三者無一焉可誅也(無一尚可誅/况無三乎)諸侯之¶
<pb:KR3c0001_SBCK_007-10b>¶
臣及國事三年不聞善可罰也(及國事預知國政三年不/聞善則不賢也故可罰)君有過¶
大夫不諫士庶人有善而大夫不進可罰也士庶人聞之吏¶
賢孝悌可賞也(士庶人有賢孝悌聞/之於吏則可賞也)桓公受而行之近侯莫不¶
請事(近齊之諸侯皆/請齊徴賦之事)兵車之㑹六(兵車之㑹謂/興兵有所伐)乗車之㑹三(乗車/之㑹)¶
(謂結好息/人之㑹也)饗國四十有二年桓公踐位十九年㢮關市之征(征/賦)¶
(取其貨賄/也)五十而取一(五十之一)賦禄以粟案田而稅(案知其壤/塉而稅之)二歳¶
而稅一(率二歳而/一稅之)上年什取三中年什取二下年什取一歳飢¶
不稅(歳飢謂時歳/揔飢故不稅)歳飢㢮而稅(此歳飢謂有飢者有不/飢者故㢮飢而稅不飢)桓公使¶
鮑叔識(音/志)君臣之有善者晏子識不仕與耕者之有善者(不/仕)¶
(謂餘子/未仕者)髙子識工賈之有善者國子爲李(李獄/官也)隰朋爲東¶
國賔胥無爲西土弗鄭爲宅(爲宅掌脩/除宫室)凡仕者近公(仕者/有公)¶
(事職務/故近公)不仕與耕者近門(不仕與耕者當出入/田野故近於外門)工賈近市三十里¶
<pb:KR3c0001_SBCK_007-11a>¶
<pb:KR3c0001_SBCK_007-12a>¶
驕行此三者為下令晏子進貴人之子(晏子平/仲之先)出不仕(不仕則/樂道深)¶
處不華(不華則/無過失)而友有少長(友有少長/則遵禮經)為上舉(全此三者/故為上)得二¶
為次(得二三/之二也)得一為下士處靖(靖卑/敬皃)敬老與貴(敬老近於親/敬貴近於君)交¶
不失禮行此三者爲上舉得二爲次得一為下耕者農農用¶
力(勤而/不惰)應於父兄(孝且/義)事賢多(擇善而從/故能多)行此三者爲上舉得¶
二爲次得一為下令髙子進工賈應於父兄事長養老承事¶
敬(承奉君敬/而從之也)行此三者為上舉得二者爲次得一者為下令國¶
子以情斷獄(定罪罰者/貴得其情)三大夫既已選舉使縣行之(三大夫謂/鮑叔晏子)¶
(髙/子)管仲進而舉言上而見之於君(見三大夫所選舉者此言選舉者/國子主斷獄故不在三大夫之數)¶
以卒年君舉(卒年謂終年如此管仲/所進者君舉用之也)管仲告鮑叔曰勸國家不¶
得成而悔從政不治不能野原又多而發(言相/告發)訟驕(既訟/而驕)凡¶
三者有罪無赦告晏子曰貴人子處華下(處華屋之/下則淫泆)交好飲食¶
<pb:KR3c0001_SBCK_007-12b>¶
(重交好則挾朋黨/嗜歛食則道情薄)行此三者有罪無赦士出入無常不敬老而¶
營富行此三者有罪無赦耕者出入不應於父兄用力不農¶
不事賢行此三者有罪無赦告國子曰工賈出入不應父兄¶
承事不敬而違老治危(危傾/險也)行此三者有罪無赦凡於父兄¶
無過州里稱之吏進之君用之(無過於父兄見稱於州/里吏進此人君必用之)有善無賞¶
有過無罰吏不進廉意(有善不能賞有過不能罰吏/則茍免而已故不進廉意也)於父兄無過¶
於州里莫稱吏進之君用之善為上賞不善吏有罰(雖無過/於父兄)¶
(而州里不稱吏進此人君承用之其/人善則吏受上賞不善則吏當罰)君謂國子凡貴賤之義入與父¶
俱(父貴而/子賤也)出與師俱(師貴而/資賤也)上與君俱(君貴而/臣賤)凡三者遇賊不¶
死不知賊則無赦(言人於此三者所在當致死所謂在三如一今賊將害/此三者遇之而不能死有賊而又不知則不臣不子也)¶
(故無/赦也)斷獄情與義易義與禄易(凡㫁獄者所以止罪邪止罪邪/所以興禮義今犯罪者非以乖)¶
(僻易義則以/姦偽易禄也)易禄可無斂有可無赦(姦偽易禄者既當罰其罪可無/歛其禄然今所有罪必無赦之也)¶
<pb:KR3c0001_SBCK_007-13a>¶
