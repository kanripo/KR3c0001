# -*- mode: mandoku-view; -*-
#+TITLE: 管子
#+DATE: 2015-09-11 03:51:05.102523
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB03n0115-016管子-卷第十六.
<pb:KR3c0001_SBCK_016-1a>¶
管子卷第十六　唐司空房　𤣥齡　注¶
　　　内業四十九　封禪五十¶
　　　小問五十一¶
内業四十九　區言五¶
凡物之精此則爲生(精謂神之至靈者/也得此則爲生)下生五榖上爲列星流於¶
天地之閒謂之&KR0017;神藏於胷中謂之聖人是故民氣(謂上之精/者則人氣)¶
(杲眀/也)杲乎如登於天(皃也)杳乎如入於淵淖(女敎/切)乎如在於海(淖汋/淵也)¶
卒乎如在於已(人有氣則存故/如在於已也)是故此氣也不可止以力(以力止/氣愈去)¶
而可安以德(静心念德/氣自來也)不可呼以聲而可迎以音(調其宫商使之/克諧氣自來也)敬¶
守勿失是謂成德(不失氣/德自成)德成而智出(德成智/自生也)萬物果得(以智/安物)¶
(物皆/得冝)凡心之刑(刑法也謂得/安心之法也)自充自盈(充盈謂完/而無虧也)自生自成(生成謂/毎生心)¶
(必有所成凡此皆/得安心法故也)其所以失之必以憂樂喜怒欲利(此六者過常以/亂於心則失矣)能¶
<pb:KR3c0001_SBCK_016-1b>¶
去憂樂喜怒欲利心乃反濟(&KR0002;能去六者則心反/守其所而能濟成也)彼心之情利安¶
以寧(安寧者心/之所利也)勿煩勿亂和乃自成(&KR0002;無煩亂/心和自成)折折乎如在於側¶
忽忽乎如將不得(折折明㒵言心明察若在其側/及其求之則忽忽然而不得)渺渺乎如窮無極¶
(渺渺㣲逺㒵言心之微/逺如欲窮之則無其極)此稽不逺日用其德(常以此考心不逺/之則日有所用也)夫道者所¶
以充形也(自形内而/虚者皆道)而人不能固(人不能固守其虚/反以利欲塞也)其往不復其來不¶
舎(旣有利欲之心則道往而/不復雖其有來無處可舎)謀乎莫聞其音(今謀欲㝷於道/則不聞其音)卒乎乃¶
在於心㝠㝠乎不見其形(㝷至於極則近於心心/之方寸虚道之君乎)&KR0075;&KR0075;乎與我俱生¶
(&KR0075;&KR0075;増進皃有生則有/道故曰與我俱生也)不見其形不聞其聲而序其成謂之道(雖/無)¶
(形聲常依序而/成故謂之道也)¶
凡道無所善心安愛(言道無他善/唯愛心安也)心靜氣理道乃可止(若靜心則/氣自調理)¶
(故道來/止也)彼道不逺民得以産(人得之所生則道/在人故不逺也)彼道不離民因以知¶
(人旣因道而知則/道常在而不離)是故卒乎其如可與索(推㝷其終/似可與索)眇眇乎其如窮¶
<pb:KR3c0001_SBCK_016-2a>¶
<pb:KR3c0001_SBCK_016-3a>¶
生(安心之法智過/其度則失其生)一物能化謂之神一事能變謂之智(一謂無也謂/無心於物事)¶
(而物事自化變/以爲神智也)化不易氣變不易智惟執一之君子能爲此乎¶
(苟執一故能不/易其氣智也)執一不失能君萬物(無心爲有/心者主也)君子使物不爲物使¶
(無心故能使物/而物不能使也)得一之理治心在於中(苟得中則/心自治矣)治言出於口治事¶
加於人(則無/狂事)然則天下治矣一言得而天下服一言定而天下¶
聽公之謂也(理心/之謂)形不正德不來中不靜心不治正形攝德天¶
仁地義則&KR0075;然而自至(言欲正形攝德但能則天之仁法/地之義則德&KR0075;然自至&KR0075;進㒵也)神明之極¶
照乎知(照智者神/明之極理)萬物中義守不忒(&KR0002;常守中/則無差忒)不以物亂官(貪物/則官)¶
(貪官則/亂)不以官亂心(心亂也)是謂中得(能忘官貨則/中心自得也)有神自在身(中得/則神)¶
(自在/身也)一徃一來莫之能思(神不測者也故/往來不能思也)失之必亂得之必治(謂神/也)¶
敬除其舍精將自來精想思之(除謂有則/想思之)寧念治之(寧静思念/則心自治)¶
嚴容畏敬精將至定(但能嚴敬則/精至而定也)得之而勿捨耳目不&KR0075;心無¶
<pb:KR3c0001_SBCK_016-3b>¶
他圖(旣得精守之而勿捨則/取目不&KR0075;心無他慮也)正心在中萬物得度(心在中而正則無過/舉故萬物得度也)¶
道滿天下普在民所民不能知也(言人皆有道但/不能自知耳)一言之解上察於¶
天下極於地蟠滿九州(&KR0002;能解道之一言則能察天極/地而中滿於九州蟠委地也)何謂解之在於¶
心安(解道者在/於心安)我心治官乃治我心安官乃安(言官之治安/皆從心生也)治之者¶
心也安之者心也(治之與安/無不由心)心以藏心(言心亦藏/於心也)心之中又有心馬¶
(以心藏心故/心中又有心)彼心之心(謂心中所/藏之心)音以先言(言從音生/故音先言)音然后形(有音/然后)¶
(見/也)形然后言(有形則/是言也)言然后使(有言則出命/故有所使令)使然后治不治必¶
亂(使而違/理故亂)亂乃死(亂則凶禍/至故死也)精存自生其外安榮(精存於中則自然/長生至於外形静)¶
(而榮/茂也)内藏以爲泉原(内藏於精則無/窮竭&KR0002;水之泉)浩然和平以爲氣淵(言精旣浩/然和平則)¶
(能生氣故/爲氣淵)淵之不涸四體乃固(生氣之淵不有竭/涸故四體固也)泉之不竭九竅遂通¶
(藏精之泉不竭/故九竅通也)乃能窮天地被四海(體固竅通故能壽/畢天地德&KR0013;四海)中無惑意外¶
無邪菑(邪菑生於惑意故内無/惑意則邪菑自銷也)心全於中形全於外(中全則/外皃)不逢天¶
<pb:KR3c0001_SBCK_016-4a>¶
菑不遇人害(天菑人害能/禍不全者也)謂之聖人人能正靜皮膚&KR0073;寛耳目聦¶
明荕信而骨強(伹能正静則皮膚自裕寛/耳目自聦明荕骨自中強)乃能戴大圜(天/也)而履大¶
方(地/也)鑒於大淸(道/也)視於大眀(日月/也)敬愼無忒日新其德徧知天¶
下窮於四極敬發其充(充謂/道也)是謂内得(發行於道/故内得也)然而不反此¶
生之忒(忒差也&KR0002;不反守於/道則生有差謬也)¶
凡道必周必密(周密則/愼不泄)必寛必舒(寛舒則/博而密)必堅必固(堅固則/精不解)守¶
善勿舎(勿舎則/善自成)逐淫澤薄(竟逐淫邪/津澤浮薄)旣知其極反於道德(知極/反德)¶
(則常道/自隆)全心在中不可蔽匿(有諸内必/形於外也)和於形容(心和者/容晬也)見於膚¶
色(内暢者/體澤&KR0680;)善氣迎人親於弟兄惡氣迎人害於戎兵不言之聲¶
疾於雷鼓(謂全心以德感物者也德者不疾而/速不崇朝而遍天下故疾於雷鼔也)心氣之形明於日月察¶
於父母(全心之氣發形於外則無不耀無/不知&KR0002;明於日月察於父母也&KR0680;)賞不足以勸善(慕賞乃善/非本爲善)刑不¶
足以懲過(畏刑懲過/非本無過)氣意得而天下服(&KR0002;不慕賞不畏刑意氣内得/善者此誠善也故天下服)¶
<pb:KR3c0001_SBCK_016-4b>¶
心意定而天下聽(心意定則理明/故天下聽也)搏氣如神萬物備存(搏謂結聚/也結聚絶)¶
(氣則無所不變化故/如神而物備存矣)能搏乎能一乎(搏結則/自一也)能無卜筮而知吉凶乎(吉/凶)¶
(在於逆順故不/須卜筮而知也)能止乎能巳乎(謂正而求/諸已也)能勿求諸人而之已乎(求人/者惑)¶
(自得/者明)思之思之又重思之(求已者必須/再三思上也)思之而不通&KR0017;神將通之(&KR0002;/再)¶
(三思之而不通則或/致&KR0017;神爲通之也)非&KR0017;神之力也精氣之極也(言今能致&KR0017;神者非&KR0017;/神自見其力蓋由思之)¶
(不巳精氣/之極也)四體旣正血氣旣靜一意搏心耳目不淫雖逺&KR0002;近(言/旣)¶
(體正氣静意一心搏耳目之用不有/淫過事雖逺大可以近速而成也)思索生知(近而遇思索/其知自生)慢易生憂(踈慢/輕易)¶
(必致凶禍/故生憂)暴傲生怨(殘暴傲虐傷害/必多故生怨也)憂鬱生疾(憂恚鬱塞懷不/通暢故生疾也)疾¶
困乃死(旣疾而困可/謂彌留而死)思之而不捨内困外薄(思欲不捨則五藏困/於内形骸薄於外也)不蚤¶
爲圖生將巽舎(旣巳内困外薄尚不圖之如此則/生將巽遁其舎而至於死期也)食莫&KR0002;無飽(飽食者/善閉塞)¶
思莫&KR0002;勿致(致思者/多困竭)節適之齊彼將自至(齊中也言能節食適思/常莫過中則生將自至)凡¶
人之生也天出其精(言稟精/於天也)地出其形(地出衣食以/養成其形)合此以爲人(言/合)¶
<pb:KR3c0001_SBCK_016-5a>¶
(天地精氣/以成人)和乃生(二氣和乃/成其生也)不和不生察和之道其精不見其徴不¶
醜(醜𩔖也言欲察和則其不可/見至於徴驗又不知其𩔖也)平正擅匈論治在心此以長壽(和之精/𩔖雖可)¶
(知見但能平而正則和氣獨擅於匈中論其/適理又不離心如此則可以益筭而長壽也)忿怒之失度乃爲之圖(&KR0002;忿/怒過)¶
(度則常圖/而去之)節其五欲去其二凶(喜怒過度皆能/爲害故曰二凶)不喜不怒平正擅¶
匈(不喜不怒可謂和也故能/旣乎且正獨擅於匈中也)凡人之生也必以平正所以失之必以喜¶
怒憂患是故止怒莫&KR0002;詩(詩有清風之/慰故能止怒)去憂莫&KR0002;樂節樂莫&KR0002;¶
禮守禮莫&KR0002;敬守敬莫&KR0002;靜内靜外敬能反其性性將大定¶
凡食之道大充傷而形不臧(大充謂/過於飽)大攝骨枯而血沍(大攝謂過/於飽酒胃)¶
(血銷減/而凝沍)充攝之閒此謂和成(閒猶中也充攝得中/則和暢而有所成也)精之所舎而知¶
之所生(言精智生/舎於和成)飢飽之失度乃爲之圖(圖之令/合於度)飽則疾動(飽而/疾動)¶
(則食/氣銷)飢則廣思(飢而廣思/則忘其飢)老則長慮(老而長慮/則遺其老)飽不疾動氣不¶
通於四末(四末/四支)飢不廣思飽而不廢(廢止/也)老不長慮困乃遬竭¶
<pb:KR3c0001_SBCK_016-5b>¶
(令老則益/困而速竭)大心而敢(心旣浩大/又能勇敢)寛氣而廣(當寛舒其氣/而廣有所容)其形安而不¶
移(形安則志/固故不移)能守一而棄萬苛(守一則惡煩故/能棄萬苛也)見利不誘見害不懼¶
寛舒而仁獨樂其身是謂雲氣意行似天(能調其氣故比於雲意/之行氣似天之布雲也)¶
凡人之生也必以其歡(歡則志氣/和故生也)憂則失紀怒則失端(憂怒過常/則失其端)¶
(憂怒則害道/紀)憂悲喜怒道乃無處(故道無所處)愛慾靜之遇亂正之(謂&KR0002;/愛慾)¶
(則當靜之&KR0002;遇/廢亂則當正之)勿引勿推福將自歸(去而勿引來而勿推伹/任平而往福則自歸也)彼道自來¶
可藉與謀(藉因也因其自來而與/之謀則意動而理盡)靜則得之躁則失之靈氣在¶
心一來一逝(靜則來/躁則逝)其細無内其大無外所以失之以躁爲害心¶
能執靜道將自定得道之人理丞而屯泄匈中無敗(謂腠理丞連/屯聚泄散故)¶
(匈中/無敗)節欲之道萬物不害(能節欲則/物無害也)¶
封禪第五十(元篇亡今以司馬遷封禪/書所載管子言以補之)¶
桓公旣霸㑹諸侯於葵丘而欲封禪管仲曰古者封泰山禪¶
<pb:KR3c0001_SBCK_016-6a>¶
梁父者七十二家而夷吾所記者十有二焉昔無懷氏(古之/王者)¶
(在佚/羲前)封泰山禪云云(云云山在/梁父東)虙羲封泰山禪云云神農封¶
泰山禪云云炎帝封泰山禪云云黃帝封泰山禪亭亭¶
(亭亭山/在牟隂)顓頊封泰山禪云云帝俈封泰山禪云云堯封泰¶
山禪云云舜封泰山禪云云禹封泰山禪㑹稽湯封泰山禪¶
云云周成王封泰山禪社首(山名在博縣或云/在鉅平南十三里)皆受命然後¶
得封禪桓公曰寡人北伐山戎過孤竹西伐大夏涉流沙束馬¶
懸車上卑耳之山(將上山纏束其馬懸鉤其車/也卑耳即齊語所謂辟耳)南伐至召陵登熊¶
耳山以望江漢兵車之㑹三而乗車之㑹六九合諸侯一匡¶
天下諸侯莫違我昔三代受命亦何以異乎於是管仲睹桓¶
公不可窮以辭因設之以事曰古之封禪鄗上之黍北里之禾¶
(鄗上山也鄗音臛/鄗上北里皆地名)所以爲盛江淮之閒一茅三脊(所謂/靈茅)所以爲¶
<pb:KR3c0001_SBCK_016-6b>¶
<pb:KR3c0001_SBCK_016-6b>¶
之豪傑致天下之精材來天下之良工則有戰勝之器矣公¶
曰攻取之數何如管子對曰毀其備散其積奪之食則無固¶
城矣(毀備奪食則無以守故/其城不固此謂攻也)公曰然則取之&KR0002;何(謂取/其土)管子對曰假¶
而禮之(假謂假/借之恩)厚而勿欺(厚謂重/之以德)則天下之士至矣公曰致天下¶
之精材&KR0002;何(精材謂美材可/爲軍之器用也)管子對曰五而六之九而十之不可¶
爲數(欲致精材者必當貴其價故他處直五我酬之六他處直九我/酬之十常令貴其一分不可爲定數如此則天下精材可致也)公曰來¶
工&KR0002;何管子對曰三倍不逺千里(酬工匠之庸直常三倍他處則/工人不以千里爲逺皆至矣)桓公¶
曰吾巳知戰勝之器攻取之數矣請問行軍襲邑舉錯而知¶
先後不失地利&KR0002;何管子對曰用貨察圖(用貨爲反閒則知其先後/察彼國圖則不失地利也)¶
公曰野戰必勝&KR0002;何管子對曰以竒(竒謂權譎/以勝敵也)公曰吾欲徧知¶
天下&KR0002;何管子對曰小以吾不識則天下不足識也(&KR0002;能博聞多/見齊其所不)¶
(識則知天下遍矣吾之所/識天下亦無人能識之也)公曰守戰逺見有患(爲國者必入守出戰今吾/於此二者預見其患矣)¶
<pb:KR3c0001_SBCK_016-7a>¶
夫民不必死則不可與出乎守戰之難(守戰之難必致/死然後可出也)不必信¶
則不可恃而外知(人必誠信然後爲君/視聽故知外事也)夫恃不死之民而求以守戰¶
恃不信之人而求以外知此兵之三闇也(苟不死不信則守闇/戰闇外闇故曰三闇)使民¶
必死必信&KR0002;何管子對曰明三夲公曰何謂三本管子對曰¶
三夲者一曰固二曰尊三曰質公曰何謂也管子對曰故國¶
父母墳墓之所在固也(人旣戀本而哀/墳墓則其心固)田宅爵禄尊也妻子質¶
也三者備然后大其威厲其意則民必死而不我欺也(不我欺/則信也)¶
桓公問治民於管子管子對曰凡牧民者必知其疾(疾謂患/苦也)而¶
憂之以德勿懼以罪勿止以力(煩力役則/止而不來)愼此四者足以治民也¶
桓公曰寡人睹其善也何以爲寡也(謂四言雖善然以/之理國恐其太少)管仲對¶
曰夫寡非有國者之患也(患在不能行/不在寡少也)昔者天子中立地方千¶
里四言者該焉何爲其寡也(該備也謂四言足以/備千里之化不爲少)夫牧民不知　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　师୘¶
¶
<pb:KR3c0001_SBCK_016-7b>¶
其疾則民疾(疾謂憎/嫌之也)不憂以德則民多怨懼之以罪則民多詐¶
(設詐以/避罪也)止之以力則徃者不反(創其力/役之苦)來者鷙距(鷙疑也距止也/聞其役煩則疑)¶
(而止/也)故聖王之牧民也不在其多也桓公曰善勿巳如是又何¶
以行之(其事旣善雖然不伹如是而/已更有何事以行此四言也)管仲對曰質信極忠(質主也謂/主能得信)¶
(又極/忠也)嚴以有禮愼此四者所以行之也桓公曰請聞其&KR0003;管仲¶
對曰信也者民信之忠也者民懷之嚴也者民畏之禮也者¶
民美之語曰澤命不渝信也(謂恩澤之命不有/渝變如此者信也)非其所欲勿施於¶
人仁也(仁者忠/於人也)堅中外正嚴也質信以讓禮也(主行於信又能遜/讓如此者禮也)桓¶
公曰善哉牧民何先管仲對曰有時先事有時先政有時先¶
德有時先怒飄風暴雨不爲人害涸旱不爲民患百川道(百/川)¶
(之流皆/從故道)年榖熟糴貸賤禽獸與人聚食民食(年穀熟則禽/獸食人之食)民不¶
疾疫當此時也民富且驕牧民者厚收善歳以充倉廩(善歳/謂有)¶
<pb:KR3c0001_SBCK_016-8a>¶
(振正也/年)禁藪澤此謂先之以事隨之以刑敬之以禮樂以振其&KR0075;(禮樂者)¶
(所以正/人&KR0075;放)此謂先之以政飄風暴雨爲民害涸旱爲民患年榖不¶
熟歳&KR0967;糴貸貴民疾疫當此時也民貧且罷牧民者發¶
倉廩山林藪澤以共其財後之以事先之以恕以振其罷此謂¶
先之以德其收之也不奪民財(謂善/歳也)其施之也不失有德(謂凶/年也)¶
冨上而足下此聖王之至事也桓公曰善桓公問管仲曰寡人¶
欲霸以二三子之功既得霸矣今吾有欲王其可乎管仲對¶
曰公甞召易牙而問焉(管仲知桓公不可王難/以實封故推令問易牙)鮑叔至公又問焉鮑¶
叔對曰公當召賔胥無而問焉賔胥無趨而進公又問焉賔¶
胥無對曰古之王者其君豊其臣敎(君豊臣敎則君能/制臣故可以王也)今君之臣¶
豊(言德豊/於君也)公遵遁繆然逺二三子遂徐行而進(言公之所遵行者/皆流遁繆妄之事)¶
(無所比可謂逺於二三子見當遂/而漸以取進耳欲王天下於米何)公曰昔者大王賢王季賢文王賢武¶
<pb:KR3c0001_SBCK_016-8b>¶
王賢武王伐殷克之七年而崩周公且輔成王而治天下僅¶
能制於四海之内矣今寡人之子不&KR0002;寡人寡人不&KR0002;二三子¶
以此觀之則吾不王必矣桓公曰我欲勝民(言欲勝/服於民)爲之奈何¶
管仲對曰此非人君之言也(人君之言當仁以化/之不可直用刑勝也)勝民爲易夫勝¶
民之爲道非天下之大道也君欲勝民則使有司䟽獄而謁¶
有罪者償(謂䟽録獄囚謁告/有罪者則償之也)數省而嚴誅(數省有過/嚴其誅罪)&KR0002;此則民¶
勝矣雖然勝民之爲道非天下之大道也使民畏公而不見¶
親(嚴刑/故也)禍亟及於身(二丗嚴刑/身戮望夷)雖能不乆(雖能勝人/不可久安)則人持莫之¶
弑也危哉(持謂見刼執也/弑謂殺親也)君之國岋乎桓公觀於厩問厩吏曰厩¶
何事最難厩吏未對管仲對曰夷吾甞爲圉人矣(圉養/馬者)傅馬¶
棧最難(謂編次之棧/馬所立木也)先傅曲木曲木又求曲木(編棧者先附曲木其/次還須曲木求其𩔖)¶
曲木巳傅直木母所施矣(旣用曲木又施直木則失其𩔖而/棧敗矣喻小人用即君子退也)先傅直¶
<pb:KR3c0001_SBCK_016-9a>¶
木直木又求直木直木巳傅曲木亦無所施矣(喻君子用/則小人退)桓公¶
謂管仲曰吾欲伐大國之不服者奈何管仲對曰先愛四封¶
之内然后可以惡竟外之不善者(四封之内見愛則人致死/可以惡竟外之不善者)先定卿¶
大夫之家然后可以危鄰之敵國(卿大夫之家旣定則/國強故可以危鄰國)是故先王¶
必有置也然后有廢也(已國有置然/後廢他國也)必有利也然后有害也(能/利)¶
(已國然後可/以害他國也)桓公踐位令釁社塞禱(殺生以血澆落/於社曰釁社)祝鳬已疪獻¶
胙(祝祝史鳬疪其/名也胙祭肉也)祝曰除君苛疾(祝令除君/煩苛之疾)與&KR0002;之多虚而少實¶
(&KR0002;似也謂君之材能多似有/而非實如此者亦祝去之也)桓公不&KR0003;瞋目而視祝鳬已疪祝鳬已¶
疪授酒而祭之曰又與君之&KR0002;賢(謂君似賢/亦當去之)桓公怒將誅之而¶
未也以復管仲(復猶/告也)管仲於是知桓公之可以霸也(祝史誣君/之惡君怒)¶
(而將誅之是心務善/也故知可與霸也)桓公乗馬虎望見之而伏桓公問管仲曰今¶
者寡人乗馬虎望見寡人而不敢行其故何也管仲對曰¶
<pb:KR3c0001_SBCK_016-9b>¶
意者君乗駮馬而洀桓迎日而馳乎(洀古/盤字)公曰然管仲對曰此¶
駮象也駮食虎豹故虎疑焉楚伐莒莒君使人求救於齊桓¶
公將救之管仲曰君勿救也公曰其故何也管仲對曰臣與¶
其使者言三辱其君顔色不變(辱其君而色不/變則無羞耻也)臣使官無滿¶
其禮三(三加其禮/皆不滿足)強其使者爭之以死(不識不滿之意纔激強/之則爭之以死是不智)莒¶
君小人也君勿救(其使不賢故/知其君小人也)桓公果不救而莒亡桓公放春三¶
月觀於野(春物放發/故曰放春)桓公曰何物可比於君子之德乎隰朋對¶
曰夫粟内甲以處中有卷城外有兵刄(種粟者甲在内而處葉居/外而卷&KR0002;城苗之繊芒在)¶
(外有/兵刄)未敢自恃自命曰粟(粟之物用雖如此然不敢自恃/故自名曰粟粟則謹促之名也)此其可¶
比於君子之德乎管仲曰苗始其少也眴眴(胡絹切/目揺也)乎何其孺¶
子也(眴眴柔順㒵榖苗始/則柔順故似孺子也)至其壯也莊莊乎何其士也(莊謂苗轉長/大莊莊矜直)¶
(㒵/也)至其成也由由乎玆免何其君子也(由由恱也實㒵兹/免謂益有謹勵)天下得¶
<pb:KR3c0001_SBCK_016-10a>¶
之則安(人以榖/爲命)不得則危故命之曰禾(以其和調/人之性命)此其可比於君¶
子之德矣桓公曰善¶
桓公北伐孤竹未至卑耳之谿十里闟然止瞠然視(闟住立㒵/瞠驚視㒵)¶
援弓將射引而未敢發也謂左右曰見是前人乎左右對曰¶
不見也公曰事其不濟乎寡人大惑今者寡人見人長尺而¶
人物具焉冠右祛衣走馬前疾事其不濟乎寡人大惑豈有¶
人&KR0002;此者乎管仲對曰臣聞登山之神有俞兒者長尺而人¶
物具焉霸王之君興而登山神見且走馬前疾道也袪衣示¶
前有水也右袪衣示從右方渉也至卑耳之谿有賛水者(謂賛/引渡)¶
(水/者)曰從左方渉其深及冠從右方渉其深至膝&KR0002;右渉其大¶
濟桓公立拜管仲於馬前曰仲父之聖至&KR0002;此寡人之抵罪¶
也乆矣(抵當也不知仲父之聖/是寡人當有罪乆矣)管仲對曰夷吾聞之聖人先知無¶
<pb:KR3c0001_SBCK_016-10b>¶
形今巳有形而後知之臣非聖也善承敎也(善承古/人之法)桓公使管¶
仲求甯戚甯戚應之曰浩浩乎管仲不知至中食而慮之婢子¶
曰公何慮管仲曰非婢子之所知也婢子曰公其母少少母賤¶
賤昔者吳干戰(干江邊/迆也)未齓不得入軍門(齓毀/齒也)國子擿其齒¶
遂入爲干國多(戰功曰多言於干/戰國子功多也)百里徯秦國之飯牛者也穆¶
公舉而相之遂霸諸侯由是觀之賤豈可賤少豈可少哉管¶
仲曰然公使我求甯戚甯戚應我曰浩浩乎吾不識婢子曰¶
詩有之浩浩者水育育者魚(水浩浩然盛大魚育育然相與而遊其/中喻時人皆得配偶以居其室家寗戚)¶
(有伉儷之思故/陳此詩以見意)未有室家而安召我居(言誰當召我授之配/疋與之爲居乎也)甯子其¶
欲室乎桓公與管仲闔門而謀伐莒未發也而巳聞於國其¶
故何也管仲曰國必有聖人桓公曰然夫之役者有執席食以¶
視上者必彼是邪(桓公與管仲謀時役人於前乃有執席而食/私因上視所以察君也必是人者知吾謀也)於是¶
<pb:KR3c0001_SBCK_016-11a>¶
乃令之復役母復相代(時執麻而食者代人入役因得察君今/不令相代彼亦知&KR0002;覺已必當來也)少焉¶
東郭郵至桓公令儐者延而上(儐謂賛引/賔客者也)與之分級而上(公以客/禮待之)¶
(故與之分級而上/謂使之就賔階也)問焉曰子言伐莒者乎東郭郵曰然臣也桓公¶
曰寡人不言伐莒而子言伐莒其故何也東郭郵對曰臣¶
聞之君子善謀而小人善意(善以意/度之也)臣意之也桓公曰子奚以¶
意之東郭郵曰夫欣然喜樂者鍾鼓之色也夫淵然淸靜¶
者縗絰之色也漻然豐滿(心在兵武形氣/盛故其皃豐滿)而手足拇動者(中勇/外形)¶
(必應故手/足拇動也)兵甲之色也日者臣視二君之在臺上也口開而不¶
闔是言莒也(莒字兩口故二君開/口相對即知其言莒)舉手而指勢當莒也且臣觀小¶
國諸侯之不服者唯莒於是(唯莒不服/於是知之)臣故曰伐莒桓公曰善¶
哉以微射明此之謂乎(言以形色之微/知伐國之明也)子其坐寡人與子同之(同/伐)¶
(莒之/謀也)客或欲見於齊桓公請仕上官授禄千鍾公以告管仲¶
<pb:KR3c0001_SBCK_016-11b>¶
曰君予之客聞之曰臣不仕矣公曰何故對曰臣聞取人以¶
人者(以人之言/然後取人)其去人也亦用人吾不仕矣¶
管子卷第十六¶
