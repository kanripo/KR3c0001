# -*- mode: mandoku-view; -*-
#+TITLE: 管子
#+DATE: 2015-09-11 03:51:05.016694
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB03n0115-014管子-卷第十四.
<pb:KR3c0001_SBCK_014-1a>¶
管子卷第十四　唐司空房　𤣥齡　注¶
　　　水地第三十九　四時第四十¶
　　　五行第四十一¶
水地第三十九　短語十三¶
地者萬物之本原諸生之根菀也(𫟍囿/城也)美惡賢不肖愚俊之¶
所生也(謂生/於地)水者地之血氣如䈥脉之通流者也(水言材美具備/其潤澤&KR0002;氣以)¶
(支持於地若筋分/流地上若脉也)故曰水具材也(言水材/美具備)何以知其然也曰夫水¶
淖弱以淸而好洒人之惡仁也(淖和也惡/垢穢也)視之黒而白精也(視其/色雖)¶
(黒及揮&KR0045;之則/白如者精也)量之不可使槪至滿而止正也(以意量之則不多少/之況注於器滿則止)¶
(不可加剰如/此者正也)唯無不流至平而止義也(方圎邪曲無所不流平則/止不可増高如此者義也)人¶
皆赴高已獨赴下卑也卑也者道之室王者之器也(道以卑/爲室王)¶
(以卑爲/器也)而水以爲都居(都聚也水聚/居於下卑也)準也者五量之宗也(水可/爲下)¶
<pb:KR3c0001_SBCK_014-1b>¶
(準五量取則焉故/爲五量之宗也)素也者五色之質也(無色謂之素水雖無色五/色不得不成故爲五色質也)淡¶
也者五味之中也(無味謂之淡水雖無味五味不/得不平也故爲五味中也)是以水者萬物之¶
準也(萬物取平焉/故曰準也)諸生之淡也(能濟諸生以過/中故曰淡也)違非得失之質也¶
(得亦自水生焉失亦自/水生焉故爲得失之質)是以無不滿無不居也集於天地(雨從天降/而亦有河)¶
(漢故水集/於天地)而藏於萬物(動植之物/皆含液也)産於金石(揀金於水山石之/穴或有溜泉焉)集於¶
諸生(諸合生𩔖皆/得水而長之)故曰水神(莫不有水焉不知/其所故謂之神也)集於草木根得其¶
度(得其生/之度)華得其數(得其榮/落之數)實得其量(得其有/熟之量)鳥獸得之形¶
體肥大羽毛豐&KR0791;文理明著萬物莫不盡其幾(幾謂從無/以適有也)反¶
其常者(常謂長旨/之常數也)水之内度適也(内度謂潛/潤之度也)夫玉之所貴者九¶
德出焉夫玉温潤以澤仁也鄰以理者知也(鄰近也玉文相適近/理各自通如此智也)¶
堅而不蹙義也(蹙屈聚也/如此義也)廉而不劌行也鮮而不垢絜也折¶
而不撓勇也瑕適皆見精也(瑕適玉病也以其/精純故不掩瑕適)茂華光澤竝通¶
<pb:KR3c0001_SBCK_014-2a>¶
而不相陵容也叩之其音淸搏徹逺純而不殺辭也(象古君/子之辭)¶
(人主所以/也)是以人主貴之藏以爲寶剖以爲符瑞九德出焉(寶而藏之)¶
(爲符瑞九/徳之故)人水也男女精氣合而水流形(隂陽交感流/布成形也)三月如¶
咀咀者何曰五味五味者何(咀咀口和嚼之謂三月之/胚渾初凝𩔖口所嚼食也)曰五藏(五味出/於五藏)¶
(酸/也)酸主脾鹹主肺辛主腎苦主肝甘主心五藏巳具而後生¶
肉脾生隔(隔在脾/上也)肺生骨腎生腦肝生革(革皮/膚也)心生肉五肉¶
巳具而後發爲九竅脾發爲鼻肝發爲目腎發爲耳肺發爲¶
竅五月而成十月而生生而目視耳聽心慮目之所以視非¶
特山陵之見也察於荒忽耳之所聽非特雷鼓之聞也察於¶
淑湫心之所慮非特知於麤粗也察於微眇故脩要之精(言精/思是)¶
(理脩要/妙之精也)是以水集於玉而九德出焉凝蹇而爲人(蹇停也/言精液)¶
(凝停則/爲人也)而九竅五慮出焉(五慮謂耳目/&KR0569;口心也)此乃其精也(言九竅五慮/是身之精也)¶
<pb:KR3c0001_SBCK_014-2b>¶
麤濁蹇能存而不能亡者也(謂人之稟氣麤濁而蹇/但能存而不能亡也)伏闇能¶
存而能亡者&KR0433;龜與龍是也(言龜龍稟氣微妙悠逺而暗/㝠故能存亡而爲變化也)¶
龜生於水發之於火(謂&KR0114;者以/火鑽灼之)於是爲萬物先爲禍福正(謂/龜)¶
(得水火之靈故先知/於萬物識禍福之正也)龍生於水被五色而游故神(得水不側/之靈故神)欲小¶
則化如蠶蠋(蠋雚/中蟲)欲大則藏於天下(言能隱/覆天下)欲上則凌於雲¶
氣(尚上/也)欲下則入於深泉變化無日(隨時而變/不期於日)上下無時謂¶
之神龜與龍伏闇能存而能亡者也或世見(謂下谷不徙/水不絶之也)或丗¶
不見者(謂涸川水/有時而絶)生蟡與慶忌(丗見生慶忌丗/不見生蟡也)故涸澤數百歳¶
谷之不徙水之不絶者生慶忌(謂涸澤之中有谷有水/谷不徙而水不絶也)慶忌者¶
其狀若人其長四寸衣黄衣冠黃冠戴黃蓋乗小馬好疾馳¶
以其名呼之可使千里外一日反報此涸澤之精也涸川之¶
精者生於蟡蟡者一頭而兩身其形若虵其長八尺以其名¶
<pb:KR3c0001_SBCK_014-3a>¶
# SB1_0346-026.png
# page missing
<pb:KR3c0001_SBCK_014-4a>¶
而運&KR1657;墆而雜(齊𣈆謂齊之西而晉之東枯/旱謂其水𢡖澁而無光也)故其民謟䛕葆詐巧¶
佞而好利(以其運故謟䛕以其枯旱故葆/詐以其&KR1657;雜故巧佞而好利)燕之水萃下而弱沉滯¶
而雜故其民愚戇而好貞輕疾而易死(沉故愚戇而好貞萃/雜故輕疾而易死也)宋¶
之水輕勁而淸故其民閒易而好正(輕故易清勁/故好正也)是以聖人之¶
化丗也其解在水(言解人之邪/正甞水而知)故水一則人心正(一謂/不雜)水淸則民¶
心易一則欲不汚(人心旣一故/欲不汚穢)民心易則行無邪(易直則/無邪也)是以¶
聖人之治於丗也不人告也不户&KR0003;也其樞在水(樞主運轉者/也言欲轉化)¶
(於人伹則水之理/故曰其樞在水也)¶
四時第四十　短語十四¶
管子曰令有時(王者命令/必有其時)無時則必視順天之所以來(視謂觀/而察之)¶
(&KR0002;不得時則必觀察其所致/攺革以順尺道之來也)五漫漫六惽惽孰知之哉(漫漫曠逺皃/惽惽微暗皃)¶
(五謂每時之時五政其理曠六謂隂陽四/時其理微暗旣侵亘惽故知之者少也)唯聖人知四時不知四時¶
<pb:KR3c0001_SBCK_014-4b>¶
乃失國之基不知五榖之故國家乃路(路謂失/其常居)故天曰信明¶
地曰信聖(言能信順天地之道則/而行之者曰明曰聖也)四時曰正(順行四時之/令日正也)其王信明¶
聖其臣乃正(君明聖則能用/賢材故正也)何以知其王之信明信聖也曰愼¶
使能而善聽信之(謂能聽信/賢材之人)使能之謂明(使任賢能/則爲明也)聽信之¶
謂聖(旣聽其言又信/其事所以爲聖)信明聖者皆受天賞(信明者/天福也)使不能爲惽(旣/使)¶
(不能所/以爲惽)惽而忘也者皆受天禍(惽忘則動皆違/理故授天殃也)是故上見成¶
事而貴功則民事接勞而不謀(謂君見下有成則能貴賞其功是/上能以恩接人事故雖下勞不謀)¶
(上報其/事也)上見功而賤則爲人下者直(恃其功勞/故肆直也)爲人上者驕(不/恤)¶
(下功則以/驕悖故也)是故隂陽者天地之大理也(天地用隂/陽爲生成)四時者隂陽之¶
大徑也(隂陽更用於四/時之閒爲緯也)刑德者四時之合也(德合於春夏/刑合於秋冬)刑德合¶
於時則生福詭則生禍然則春夏秋冬將何行東方曰星(東/方)¶
(隂陽之氣和雜之時故/爲星星亦不定於隂陽也)其時曰春(春蠢也時物/蠢而生也)其氣曰風(陽動/而隂)¶
<pb:KR3c0001_SBCK_014-5a>¶
(竅爲/風也)風生木與骨(木爲風而發暢/骨亦木之𩔖也)其德喜嬴而發出節(出生也/言春德)¶
(喜恱長嬴爲/發生之節也)時其事號令修除神位謹禱弊梗(梗塞也時方開/通而有弊敗梗)¶
(塞者則禱神/以通道之)宗正陽(春陽事故以/正陽爲宗)治隄防(夏多水潦故於/春預修隄防)耕芸樹¶
藝正津梁(謂正橋/梁也)修溝瀆甃屋行水(甃者修屋壞時方/漑灌依次行而用)解怨赦¶
罪通四方(凡此皆助/發生之氣)然則柔風甘雨乃至(柔和/也)百姓乃壽百蟲¶
乃蕃此謂星德(星以和/爲德也)星者掌發爲風(掌主也主/以風發生)是故春行冬¶
政則雕(肅殺之氣乗/之故雕落也)行秋政則霜(秋霜降/時也)行夏政則欲是故春¶
三月以甲乙之日發五政(甲乙統春/之三時也)一政曰論㓜孤舎有罪二政¶
曰賦爵列授禄位(列次/也)三政曰凍解修溝瀆復亡人(人之逃亡/者還復之)¶
四政曰端險阻(路有險阻理/之使端平也)修封彊正千伯(千伯即/阡陌也)五政曰無殺¶
麑夭母蹇華絶芋(蹇拔也芋之屬其根/經冬不死不絶之也)五政苟時春雨乃來¶
南方曰日(南方太陽/故爲日也)其時曰夏(夏假也謂時/物皆假大大)其氣曰陽(夏之/氣也)陽¶
<pb:KR3c0001_SBCK_014-5b>¶
生人與氣(陽爲鬱熱㪣蒸/故爲火氣也)其德施舎修樂(施舎謂施爵禄舎通/罪修樂謂作樂以修)¶
(輔/也)其事號令賞賜賦爵受禄順郷(順郷謂不違/土俗之冝也)謹修神祀量¶
功賞賢以動陽氣(陽氣主仁故行/恩賞以助之也)九暑乃至(九暑謂九/夏之暑也)時雨乃降¶
五榖百果乃登此謂日德(日以照育/爲德也)中央曰土(土位在中央而&KR0009;王/於六月承火之後以)¶
(土火之子故也而統於/夏所以與火同章也)土德實輔四時入出(王在四時之/季與之入出)以風雨節土¶
益力(土德雨遍益/其生植之力)土生皮肌膚(土所生木實/成皮與肌膚)其德和平用均(土無/不載)¶
(無不生故和/而用均也)中正無私(位居中正/無偏私)實輔四時春嬴育夏養長秋聚¶
收冬閇藏(言上之四時皆/土之所輔成也)大寒乃極國家乃昌四方乃服(言土/輔四)¶
(時使均成然後寒極/而成歳國昌民服)此謂歳德(言土能成/歳之德也)日掌賞賞爲暑(得賞則/熱熱故)¶
(爲/暑)歳掌和和爲雨(和則隂陽/交故爲雨)夏行春政則風(風主/春故)行秋政則¶
水行冬政則落(霜氣肅殺/故凋落也)是故夏三月以丙丁之日發五政¶
一政曰求有功發勞力者而舉之二政曰開久墳(久墳瘞之處/開通之也)¶
<pb:KR3c0001_SBCK_014-6a>¶
發故屋辟故&KR1038;以假貸(辟開/也)三政曰令禁扇去笠(禁扇去笠者/不欲令人禦)¶
(盛陽/之氣)母扱免(禁扱衽免祖者亦不/欲人惡惡陽之氣也)除急漏田廬(田中之廬欲漏之不/欲人惡盛陽之氣也)¶
四政曰求有德賜布施於民者而賞之五政曰令禁罝設禽¶
獸(謂設罝以/取禽獸也)母殺飛鳥五政苟時夏雨乃至也西方曰辰(辰星/月交)¶
(㑹也秋隂陽/適中故爲辰)其時曰秋(秋揫也時物/成熟揫斂之)其氣曰隂(秋之/氣也)隂生金與甲¶
(隂氣疑結堅實故/生金爲𤓰甲也)其德憂哀静正嚴順(秋氣棲惻故以憂恤哀/憐爲德靜正隂之性也)¶
(嚴順謂德雖嚴然/順時而爲之也)居不敢&KR0075;佚(順秋氣而靜居不/敢爲&KR0075;逸過失也)其事號令母使¶
民&KR0075;暴順旅聚收(謂順時理軍/旅聚而收之也)量民資以畜聚賞彼羣幹(衆/有)¶
(武幹人/當賞之)聚彼羣材(材謂可以充兵器/之材當收聚之)百物乃收使民母怠(時云收/斂出師)¶
(故聚裝人/無懈怠)所惡其察所欲必得(察所惡之方而伐/之則得其所欲也)我信則克(我旣/誠信)¶
(故能/免敵)此謂辰德(辰以收斂殺/姦邪爲德也)辰掌收收爲隂(收聚冬閇/藏故爲隂)秋行春¶
政則榮(春發/榮也)行夏政則水(夏多行/水潦也)行冬政則耗(冬肅殺/損耗也)是故¶
<pb:KR3c0001_SBCK_014-6b>¶
秋三月以庚辛之日發五政一政曰禁博塞(博塞長姦/邪故禁之)圉小¶
辯鬭譯誋(小辯則利口覆國及譯傳言語相/疾忌爲鬭訟者皆當禁圉之也)二政曰母見五兵之刄¶
(時或出師掩襲故/藏五兵之刄也)三政曰愼旅農趣聚收四政曰補缺塞坼(師旅/營農)¶
(當愼收之秋方&KR1068;藏/故令補塞缺坼也)五政曰修牆垣周門閭(亦所以助/閇藏之氣)五攻苟時五¶
榖皆入北方曰月(北方太隂/故爲月也)其時曰冬(冬中也謂藏收/萬物於中也)其氣曰寒¶
(冬之/氣也)寒生水與血(寒釋則水流/血亦水之𩔖)其德淳越温怒周宻(冬時花葉/凋落唯根)¶
(幹存焉故以淳質爲德越散也冬旣閇藏時則入於恡嗇故/令散施爲德雖復隂怒當節之以温周密者衆隂之&KR1068;藏也)其事號令¶
修禁徙民令靜止(時方休息故禁人/私徙令爲靜止也)地乃不泄(冬令行故/竝不泄也)斷刑致¶
罰無赦有罪以符隂氣(隂氣主殺故斷/刑致罪以符之)大寒乃至甲兵乃強五¶
榖乃熟國家乃昌四方乃備此謂月德(月以&KR1068;藏罰/罪爲德也)月掌罰¶
罰爲寒(罰則殺物/故爲寒也)冬行春政則泄(春陽氣/發泄也)行夏政則靁(夏雷/雹行)行¶
秋政則旱(謂冬氣/旱早也)是故春凋秋榮冬雷夏有霜雪此皆氣之¶
<pb:KR3c0001_SBCK_014-7a>¶
賊也(氣反時則/爲賊害也)刑德易節失次則賊氣遫至賊氣遫至則國¶
多菑殃是故聖王務時而&KR0009;政焉(謂順時/而立政)作敎而&KR0009;武焉(因/敎)¶
(而習/武也)作祀而&KR0009;德焉(謂設祭以顯/德則神歆也)此三者聖王所以合於天地¶
之行也(天地之行唯/此三者而巳)日掌陽月掌隂星掌和陽爲德隂爲刑和¶
爲事是故日食則失德之國惡之月食則失刑之國惡之彗¶
星見則失和之國惡之(失則當受罰故其所失/各以其所𩔖而興惡也)風與日爭明則失¶
生之國惡之(日惡風且熱旱災成矣方生之物皆枯/悴矣此失生德也故失生之國惡也)是故聖王日食¶
則修德月食則修刑彗星見則修和風與日爭明則修生此¶
四者聖王所以免於天地之誅也信能行之五榖蕃息六畜¶
殖而甲兵強治積則昌暴虐積則亡是故冬三月以壬癸之¶
日發五政一政曰論孤獨恤長老二政曰善順隂修神祀賦¶
爵禄授備位三政日効會計母發山川之藏(山藏謂銅銀之屬/藏在山者川藏謂)¶
<pb:KR3c0001_SBCK_014-7b>¶
(珠玉之屬藏/在川者也)四政曰攝姧遁得盜賊者有賞五政曰禁遷徙止¶
流民圉分異(分異謂/離居者)五政苟時冬事不過所求必得所惡必伏¶
道生天地(道者自然能/生天地也)德出賢人(德者賢人所修/爲故能生賢也)道生德(法道則/成徳也)¶
德生正(德脩則/理自正)正生事(正直則/事幹)是以聖王治天下窮則反終則¶
始德始於春長於夏刑始於秋流於冬(謂刑於冬/而休息也)刑德不失四¶
時如一(皆順時而/成故如一)刑德離郷時乃逆行(鄉方/也)作事不成必有大¶
殃月有三政(月三旬政異/故曰三政也)王事必理以爲必長(王者行事必順三政/之理然後可以長乆)¶
不中者死失理者亡(中猶合也不合三政者/則死違失其理必敗亡)國有四時固執王事¶
(固執四時之政/以輔行王事)四守有所(謂守四時/令得其所)三政執輔(執三月之政/輔行巳德也)¶
五行第四十一　短語十五¶
一者夲也(本農/桑也)二者器也(器所以理農/桑之具也)三者充也(充謂人力能/稱夲與器也)治¶
者四也(人旣務本設/治以理之也)敎者五也(人旣奉法則/以禮義敎之)守者六也(人旣奉法從敎/則設官以守之)¶
<pb:KR3c0001_SBCK_014-8a>¶
立者七也(旣設官以守/之則能立事)前者八也(旣能立功立事/可與前王比隆)終者九也(旣能與/前王比)¶
(隆可謂王/道之終也)十者然後具五官於六府也(立五行之官/分掌六府也)五聲於六律也¶
(謂播五聲/於六律也)六月日至(陽生至六爲夏至/隂生至六爲冬至)是故人有六多(陽至六爲純/陽之多也隂)¶
(至六爲純隂之多也稟隂/陽之純以生故曰人有六多)六多所以街天地也(街猶陽/隂多也)天道以九制¶
(九老陽之數以老陽/制天所以君長之也)地理以八制(人少隂之數以少隂/制地欲其生息也)人道以六制(六/者)¶
(兼三材之數人禀天也/隂陽之氣以生故以制人)以天爲父以地爲母以開乎萬物(父母開通/以生萬物)¶
以緫一統(緫持其本以/統萬物也)通乎九制六府三充而爲明天子(言能揔一統/九制巳下可)¶
(謂明/天子)修槩水上以待乎天堇(堇誠也言天子能以中正自/修以槩自平上待天誠也)反五藏¶
以視不親(又親反察於五藏以/視知何者不親也)治祀之下以觀地位(理於祭祀之時/於其所祭之下)¶
(觀知地位/之尊卑也)貨曋神廬合於精氣(神廬謂廟祠也日所次隅曰曋言/祭神廬之時或薦珍貨雖巳奠於)¶
(地復以日次隅之所以爲精祥也如此/者所以招合&KR0017;神精氣之道也)巳合而有常(神旣合聚而饗祐/則風雨得其常也)有¶
常而有經(風雨有常百貨成/而常經不失也)審合其聲修十二鍾以律人情(不/失)¶
<pb:KR3c0001_SBCK_014-8b>¶
(其經則庶讀咸通故可審合理丗之聲以成安樂之音/然後十二鍾以播其音音之髙下皆法人情律法也)人情巳得萬物有¶
極然后有德(得人情則物理極極/於物理可謂有德也)故通乎陽氣所以事天也經¶
緯日月用之於民(天氣以積陽成德故通陽氣然後能事天/又經緯日月之時候使人用之也)通乎隂氣¶
所以事地也經緯星曆以視其離(地以積隂成體故通隂氣然後/能事地又經緯星曆之節氣視)¶
(知其離/絶也)通若道然后有行(言能通上隂陽天地之/道然後所行不失也)然則神筮不靈¶
神龜衍不卜(旣通天地之道則所行無/不當故龜筮不能爲卜兆)黃帝澤叅治之至也¶
(黃帝雖通天地之道不使叅問曰/澤以得萬靈之情可謂理之至也)昔者黃帝得蚩尤而明於天道¶
得大常而察於地利得奢龍而辯於東方得祝融而辯於南¶
方得大封而辯於西方得后土而辯於北方黃帝得六相而¶
天地治神明至蚩尤明乎天道故使爲當時(謂知天時/之所當也)大常¶
察乎地利故使爲廩者(廩給也謂開/廩以給人也)奢龍辨乎東方故使爲¶
土師(土師即/司空也)祝融辨乎南方故使爲司徒(謂主徒衆/使務農也)大封辨於¶
<pb:KR3c0001_SBCK_014-9a>¶
西方故使爲司馬(主兵馬/以出征)后土辨乎北方故使爲李(李獄官也/取使象水)¶
(平之/也)是故春者土師也夏者司徒也秋者司馬也冬者李也¶
昔黃帝以其緩急作五聲(調政理之緩/急作五聲也)以政五鍾令其五鍾一¶
曰靑鍾大音(大音東/方鍾名)二曰赤鍾重心三曰黃鍾洒光四曰景鍾¶
昧其明五曰黒鍾隱其常(自大音重心巳下皆/鍾名其義則未聞)五聲旣調然后¶
作立五行以正天時五官以正人位人與天調然后天地之美¶
生(美謂甘露醴/泉之𩔖也)日至睹甲子木行御(謂春日旣至睹甲/子用木行御時也)天子出令¶
命左右士師内御(謂内侍/之官也)緫別列爵(謂緫别等/列之爵也)論賢不肖士¶
吏(論士吏之賢與不/肖當有所黜陟也)賦秘賜(秘藏之物出/而賦賜之也)賞於四境之内發故粟¶
以田數(故粟陳也以田數多少/用陳粟給人使得務農)出國衡順山林禁民斬木所以愛¶
草木也然則水解而凍釋草木區萌(萌牙區别/而生也)贖蟄蟲𡖉菱¶
(贖猶去也𡖉鳬菱芡/也皆早春而生也)春辟勿時(春當耕闢無/得不及時也)苗足本(足猶擁也春/生之苗當以)¶
<pb:KR3c0001_SBCK_014-9b>¶
(土擁/其本)不癘雖鷇(癘殺也雖/隨母食者)不夭麑䴠母傅速(麑鹿子也/言夭傷之)亡傷¶
繈葆(繈褓之孾孩/無得傷損也)時則不凋(&KR0002;能行上事春則/繁&KR0791;而不凋枯也)七十二日而畢(春當/九十)¶
(日而今七十二日而畢者則/季月十八日屬土位故也)睹丙子火行御天子出令命行人内¶
御(行人行使/之官也)令掘溝澮津舊塗(舊塗謂先時濟水/處當設其津梁也)發臧任君賜¶
賞(任委也藏中委積物當發/用之即以充君之賞賜也)君子修游馳以發地氣(游馳謂游/戯馳馬也)出¶
皮幣命行人修春秋之禮於天下諸侯通天下遇者兼和(春/秋)¶
(二時聘/問之禮)然則天無疾風草木發奮鬱氣息(謂鬱蒸之/氣止息也)民不疾而¶
榮華蕃七十二日而畢睹戊子土行御天子出令命左右司¶
徒内御(命司徒御/理夏政也)不誅不貞(貞正也太陽用事時方長育故/無所誅戮無責正以助養氣也)農事爲¶
敬(夏時農事尤盛/順而敬之也)大&KR0045;惠言(言大舉仁/惠之事也)寛刑死緩罪人(皆所以助/養氣也)¶
出國司徒令命順民之功力以養五穀君子之靜居(隂氣方生/故靜居以)¶
(遵/也)而農夫修其功力極然則天爲粤宛(粤厚也宛順也天爲/厚順不逆時氣也)草¶
<pb:KR3c0001_SBCK_014-10a>¶
木養長五榖蕃實秀大六畜犧牲具民足財國富上下親諸¶
侯和七十二日而畢睹庚子金行御天子出令命祝宗選禽¶
獸之禁(禁謂牢囿圃所/養擬供祭祀也)五榖之先熟者(先熟則/黍稷也)而薦之祖廟與¶
五祀(五祀謂門行/戸竈中霤)&KR0017;神饗其氣焉君子食其味焉然則凉風至¶
白露下天子出令命左右司馬衍組甲厲兵(組甲謂以/組貫甲也)合什爲¶
伍(謂立什人/之長爲伍)以修於四境之内䛕然告民有事所以待天地之¶
殺斂也(䛕恱順皃有事謂出師以/伐不服象天地殺斂也)然則晝炙陽夕下露地競環¶
(環炙實皃方秋之時晝則暴炙夕則下寒/露而潤之隂陽更生故地氣交競而炙實)五榖鄰熟(鄰緊也隂陽/氣足故緊熟)草¶
木&KR0791;實歳農豐年大&KR0791;七十二日而畢睹壬子水行御天子¶
出令命左右使人内御其氣足則發而止(使人御理冬政其閇藏/之氣足則發令休止也)¶
其氣不足則發撊瀆盜賊(&KR0972;謂庶禁也羣聚之謂其閇藏之氣不/足則&KR0972;防盜賊以助其閇藏之氣也)¶
數劋竹箭(言数劋削竹/箭以爲失也)伐檀柘(伐檀柘所/以爲弓也)令民出獵禽獸不¶
<pb:KR3c0001_SBCK_014-10b>¶
釋巨少而殺之所以貴天地之所閇藏也(貴天地閇藏故收/獵取禽以助也)然¶
則羽𡖉者不叚(叚謂離/散不成)毛胎者不&KR2213;(&KR2213;謂胎/敗清也)&KR2335;婦不銷棄(&KR2335;/古)¶
(孕字銷弃/謂散壞也)草木根本美(&KR1068;藏實堅則根本美凡此/皆順冬閇藏之政所致也)七十二日而畢¶
睹甲子木行御天子不賦不賜賞而大斬伐傷(此巳下言逆時/政所致災禍也)¶
君危不殺太子危家人夫人死(&KR0002;君雖危而不見殺則又大/子危而家人夫人有死禍也)不然¶
則長子死(如無家人夫人/死則長子死)七十二日而畢(逆氣亦畢於/七十二日也)睹丙子火行¶
御天子敬行急政旱札苗死民厲(札夭死也厲疫死時當寛緩/而乃急故有旱札疫之災也)七¶
十二日而畢睹戌子土行御天子修宫室築臺榭君危(土方用/事而修)¶
(宫室以動亂之故/君有危亡之禍)外築城郭臣死(築城郭動土/危故其臣死)七十二日而畢(土王在六/月而得士)¶
(十二日者則每/季得十八故也)睹庚子金行御天子攻山擊石有兵作戰而敗士¶
死喪執政(時方收斂而乃攻山擊/石故致兵器之禍也)七十二日而畢睹壬子水行御¶
天子決塞動大水王后夫人薨不然則羽𡖉者叚毛胎者&KR2213;&KR2335;¶
<pb:KR3c0001_SBCK_014-11a>¶
婦銷棄草木根本不美七十二日而畢也¶
管子卷第十四¶
