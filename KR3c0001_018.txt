# -*- mode: mandoku-view; -*-
#+TITLE: 管子
#+DATE: 2015-09-11 03:51:05.190161
#+PROPERTY: ID KR3c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB03n0115-018管子-卷第十八.
<pb:KR3c0001_SBCK_018-1a>¶
管子卷第十八　唐司空房　𤣥齡　注¶
　　　入國第五十四　九守第五十五¶
　　　桓公問第五十六　度地第五十七¶
入國第五十四(入而行化/謂始有國)雜篇五¶
入國四旬五行九惠之敎(方行而施九惠之敎/旬即巡也謂四面五)一曰老老(禮養老者/以養老之)二¶
曰慈㓜三曰恤孤四曰養疾五曰合獨六曰問疾七曰通窮八¶
曰振困九曰接絶所謂老老者凡國都皆有掌老(老之官/謂置掌)年七¶
十巳上一子無征(之征役/不預國)三月有饋肉(之肉/謂官饋)八十巳上二子無征¶
月有饋肉九十以上盡家無征日有酒肉死上共棺椁勸子¶
弟精膳食問所欲求所𥊏(其所以耆欲而供也/問老者何所欲求訪)此之謂老老所¶
謂慈㓜者凡國都皆有掌㓜士民有子子有㓜弱不勝飬爲¶
累者(自養故爲累/勝堪也謂不堪)有三㓜者無婦征四㓜者盡家無征五㓜又¶
<pb:KR3c0001_SBCK_018-1b>¶
子之葆(敎母/葆今之)受二人之食(人之食/官給二)能事而后止(事然後止其養/㓜者漸長能自管)¶
此之謂慈㓜所謂恤孤者凡國都皆有掌孤士人死子孤㓜¶
無父母所養(所養之親也/旣無父母又無)不能自生者屬之其郷黨知識故¶
人養一孤者一子無征養二孤者二子無征養三孤者盡家無¶
征掌孤數行問之必知其食飲飢寒身之膌胜而哀憐之(瘦/膌)¶
(肥也/也胜)此之謂恤孤所謂養疾者凡國都皆有掌養疾聾盲喑啞¶
跛躄徧枯握遞(而不甲者謂之握遞/遞著也謂而子相拱著)不耐自生者上收而養之疾¶
(與療疾/旣養之又)官而衣食之(之衣食/謂官給)殊身而后止(身而後止其養/殊猶離也疾離)此之謂¶
養疾所謂合獨者凡國都皆有掌媒丈夫無妻曰鰥婦人無¶
夫曰寡取鰥寡而合和之予田宅而家室之三年然后事之(謂/事)¶
(職役也/供國之)此之謂合獨所謂問疾者凡國都皆有掌病士人有病¶
者掌病以上令問之九十以上日一問八十巳上二日一問七十以¶
<pb:KR3c0001_SBCK_018-2a>¶
上三日一問衆庶五日一問疾甚者以告上身問之掌病行於¶
國中以問病爲事此之謂問病所謂通窮者凡國都皆有通¶
窮若有窮夫婦無居處窮賔客絶粮食居其郷黨以聞者有¶
賞不以聞者有罰此之謂通窮所謂振困者歳凶庸人訾厲¶
(厲病也/訾疾也)多死喪㢮刑罰赦有罪散倉粟以食之此之謂振困所¶
謂接絶者士民死上事死戰事使其知識故人受資於上(謂/資)¶
(用/財)而祠之此之謂接絶也¶
九守第五十五(主因/主位/主則/主明/主㕘/主聽/督名/主賞/主問)雜篇六¶
安徐而靜(徐而又靜黙/人居位當安)柔節先定(定巳然後可定人/以和柔爲節先能)虚心平意以¶
待湏(臣之諫&KR0003;湏亦待也/虚其心平其意以待)¶
　　　　　　右主位(當如此/人主居位)¶
目貴明耳貴聦心貴智以天下之目視則無不見也以天下之¶
<pb:KR3c0001_SBCK_018-2b>¶
耳聽則無不聞也以天下之心慮則無不知也輻湊並進則¶
明不塞矣(者爲之聽智者爲之謀輻湊並進不亦冝乎故曰明不可塞/言聖人不自用其聦明思慮而任之天下故明者爲之視聽聦)¶
　　　　　　右主明(下耳目視聽之/主明在於用天)¶
聽之術曰勿望而距勿望而許(望風則有所距有所許也/聽言之術必湏審察不可)許之則¶
失守距之則&KR1068;塞(之故或失守或&KR1068;塞/既未審察輒有距而許)髙山仰之不可極也深¶
淵度之不可測也(當如髙山深淵不可極而側之/不審察者常爲彼所知故戒之)神明之德正靜¶
其極也(正且靜如此者其有窮極矣/旣如山淵則其德配神明而)¶
　　　　　右主聽¶
用賞者貴誠用刑者貴必刑賞信必於耳目之所見則其所¶
不見莫不闇化矣誠暢乎天地通於神明見姦僞也(通神明故/旣暢天地)¶
(能見之/有姦僞必)¶
　　　　　右主賞¶
<pb:KR3c0001_SBCK_018-3a>¶
一曰天之二曰地之三曰人之(必問於賢者而後行之/言三才之道幽䆳深遠)四曰上下左¶
右前後(之宜故湏問之/凡此皆有逆順)熒惑其處安在(星所在也/又湏知法)¶
　　　　　　右主問¶
心不爲九竅九竅治(九竅自治/心任九竅)君不爲五官五官治(五官自治之/君任五官故)¶
爲善者君予之賞爲非者君予之罰君因其所以來因而予¶
之則不勞矣(賞何勞之有/自來而又得)聖人因之故能掌之(皆屬巳故能主之/掌主也因來而賞物)¶
因之修理故能長乆¶
　　　　　　右主因¶
人主不可不周(密也/周謂謹)人主不周則羣臣下亂(故臣下交爭而亂/不周則泄其機事)¶
(也)寂乎其無端也(當如是/愼密者)外内不通安知所怨(不泄故無怨/外内不通則事)𨵿¶
閈不開善否無原(與不善不得知其原哉/旣不開其𨵿閈故善之)¶
　　　　　　右主周¶
<pb:KR3c0001_SBCK_018-3b>¶
一曰長目二曰飛耳三曰樹明明知千里之外隱微之中曰¶
動姦姦動則變更矣(姦旣動矣自然變更/姦在隱微其理將動)¶
　　　　　　右主叅¶
脩名而督實按實而定名名實相生反相爲情名實當則治¶
不當則亂名生於實實生於德德生於理理生於智智生於當¶
　　　　　　右督名¶
桓公問第五十六　雜篇七¶
齊桓公問管子曰吾念有而勿失得而勿忘爲之有道乎對¶
曰勿創勿作時至而隨母以私好惡害公正察民所惡以自¶
爲戒(巳行之非/人有所惡)黃帝立明臺之議者上觀於賢也堯有衢室¶
之問者下聽於人也舜有告善之旌而主不蔽也禹立建鼓¶
於朝而備訊唉(驚問也/訊問也唉)湯有緫街之庭以觀人誹也武王¶
<pb:KR3c0001_SBCK_018-4a>¶
有靈臺之復而賢者進也(白也/復謂)此古聖帝明王所以有而勿¶
失得而勿忘者也桓公曰吾欲效而爲之其名云何對曰名¶
曰嘖室之議(言語讙嘖/謂議論者)曰法𥳑而易行刑審而不犯事約而易¶
從求寡而易足人有非上之所過謂之正士(之可謂正士/見上有過而非)内於¶
嘖室之議(爲嘖室之議/納正士之言著)有司執事者咸以厥事奉職而不忘¶
爲此嘖室之事也請以東郭牙爲之此人能以正事爭於君¶
前者也桓公曰善¶
度地第五十七　雜篇八¶
昔者桓公問管仲曰寡人請問度地形而爲國者其何如而¶
可管仲對曰夷吾之所聞能爲霸王者蓋天子聖人也故聖¶
人之處國者必於不傾之地(復壯者謂之不傾/言其處深厚岡原)而擇地形之肥饒¶
者郷山左右經水若澤(山右及縁之澤然後建/其國都或在山左或向)内爲落渠之冩因¶
<pb:KR3c0001_SBCK_018-4b>¶
大川而注焉(之渠以注於大川/謂於都内更爲洛水)乃以其天材地之所生利養其¶
人以育六畜(因天時而植者也/天材謂五榖之屬)天下之人皆歸其德而惠其義(順/惠)¶
乃別制斷之(制之斷之/乃分别其地)州者謂之術(者爲之術/地數充爲州)不滿術者謂¶
之里(者謂之里/不成術而餘)故百家爲里里十爲術術十爲州州十爲都都十爲霸¶
國不如霸國者國也(諸侯之國也/不成於霸國者)以奉天子(以奉天子也/霸國率諸侯)天子有¶
萬諸侯也其中有公侯伯子男焉天子中而處此謂因天之¶
固(不傾故曰因之/所處之地自然)歸地之利内爲之城城外爲之郭郭外爲之土¶
閬(隍/閬謂)地髙則溝之下則堤之命之曰金城樹以荆&KR0068;上相¶
穯著者所以爲固也(利條相鈎連也/穡鈎也謂荆&KR0068;)歳脩増而母已時脩増而¶
無巳福及孫子此謂人命萬丗無窮之利人君之葆守也(國都/謹置)¶
(君所保全而守/繕脩城郭此人)臣服之以盡忠於君君體有之以臨天下故能爲¶
天下之民先也此宰之任則臣之義也(之政者也/宰謂執君)故善爲國者¶
<pb:KR3c0001_SBCK_018-5a>¶
必先除其五害人乃終身無患害而孝慈焉桓公曰願聞五¶
害之&KR0003;管仲對曰水一害也旱一害也風霧雹霜一害也厲一¶
害也蟲一害也(病也/厲疾)此謂五害五害之屬水最爲大五害已除人¶
乃可治桓公曰願聞水害管仲對曰水有大小又有逺近水¶
之出於山而流入於海者命曰經水(水之經/言爲衆)水別於他水(他水/謂從)¶
(别爲沱/分流&KR0002;江)入於大水及海者命曰枝水(之枝/言爲)山之溝一有水一母¶
水者命曰谷水水之出於他水溝流於大水及海者命曰川¶
水岀地而不流者命曰淵水此五水者因其利而往之可也¶
(䟽引以漑灌/謂因地之勢)因而扼之可也(而塞之亦可也/扼塞也恐其泛溢)而不乆常有危殆矣¶
(没居人故危殆也/謂卒有暴溢或能漂)桓公曰水可扼而使東西南北及髙乎¶
管仲對曰可夫水之性以髙走下則疾至於&KR1934;石(浮於石/謂能漂)而¶
下向髙即留而不行故髙其上領瓴之尺有十分之三里滿四十¶
<pb:KR3c0001_SBCK_018-5b>¶
九者水可走也(令水上髙必大爲瓴甋私空其中使前後相受以尺爲分/上謂水從來處髙之者欲注下取勢也瓴謂瓴甋也言欲)¶
(閒之毎里滿此九如此則水可走上矣/毎領而有十尺即長一丈也分之於三)乃迂其道而逺之以勢行之(也謂/行曲)¶
(其勢而以行水/下曲水道逺張)水之性行至曲必留退滿則後推前(流而却退其/謂水至處必)¶
(推前水令去/處旣滿則後水)地下則平行地髙即控(水頓挫而却/控謂頓也言)杜曲則擣毁¶
(曲則衝而觸有所毁傷/杜猶衝也擣觸也言水行至)杜曲激則躍躍則𠋣(後相排也/𠋣排也謂前)𠋣則¶
環環則中(空&KR0002;環之中所謂齊/前後相排則圖流生)中則涵(則相涵激也/圎流無所通)涵則塞塞則¶
移移則控(控也/塞亦)空則水妄行水妄行則傷人傷人則困困則¶
輕法輕法則難治難治則不孝不孝則不臣矣故五害之屬¶
傷殺之𩔖禍福同矣知備此五者人君天地矣(地合其德/所謂與天)桓公¶
曰請問備五害之道管子對曰請除五害之&KR0003;以水爲始請¶
爲置水官令習水者爲吏大夫大夫佐各一人率部校長官¶
佐各財足(禄稟/財謂其)乃取水左右各一人使爲都匠水工(之都匠/爲水工)¶
<pb:KR3c0001_SBCK_018-6a>¶
令之行水道城郭堤川溝池官府寺舎及州中當繕治者給¶
卒財足(者財其粮用也/卒謂所當治水)令曰常以秋歳末之時閱其民(省視/閱謂)案¶
家人比地定什伍口數(口之數當受地若干/案人比地有十口五)别男女大小其不爲用¶
者輒免之(役者則免之/謂其㓜小不在)有錮病不可作者疾之(之數有以賙恤/著其名於疾者)¶
(也/之)可省作者半事之(省視作者取其半功/謂疾者雖不任伇可以)并行以定甲士當¶
&KR0013;兵之數上其都(甲士而&KR0013;兵之數旣而上其名籍於國都也/因力伇之際并行視之強壯者預定之以爲)都以臨¶
下視有餘不足之處輒下水官水官亦以甲士當被兵之數¶
(於水官水官旣得甲士還以備兵數也/都旣臨下視其兵不足之處即甲士下之)與三老里有司伍長行里因¶
父母案行閱具備水之器(因其家之父母與之閱其備水之器/謂水官與三老五長等行視其里)以冬無¶
事之時籠臿板築各什六(六具下準此/謂什人共貯)土車什一雨輂什二(輂/車)¶
(故曰雨輂/所以禦雨)食器兩具(兩具/毎人)人有之錮藏里中以給喪器(貯器當錮/謂人旣有)¶
(給凶喪之用/藏於里中兼得)後常令水官吏與都匠因三老里有司伍長案¶
<pb:KR3c0001_SBCK_018-6b>¶
行之常以朔日始出閱具之取完堅補弊乆去苦惡(弊而乆有/其器旣補)¶
(除去之/苦惡者)常以冬少事之時令甲士以更次益薪積之水旁州大¶
夫將之唯母後時(無得後時/謂將領之)其積薪也以事之巳(畢然後益薪/已畢也農事旣)其¶
作土也以事未起(未起/謂春事)天地和調日有長乆以此觀之其利¶
百倍故常以母事具器母事用之水常可制而使母敗此謂¶
素有備而豫具者也桓公曰當何時作之管子曰春三月天¶
地乾燥水糾列之時也山川涸落天氣下地氣上萬物交通¶
故事巳新事未起草木荑生可食寒暑調日夜分分之後夜¶
日益短晝日益長利以作土功之事土乃益剛令甲士作堤大¶
水之旁大其下小其上隨水而行地有不生草者必爲之囊¶
大者爲之堤小者爲之防夾水四道禾稼不傷歳埤増之樹¶
以荆&KR0068;以固其地雜之以栢楊以備決水民得其饒是謂流¶
<pb:KR3c0001_SBCK_018-7a>¶
膏令下貧守之往往而爲界可以母敗當夏三月天地氣壯¶
大暑至萬物榮華利以疾&KR1573;殺草薉使令不欲擾命曰不長¶
不利作土功之事放農焉利皆耗十分之五土功不成當秋¶
三月山川百泉踊降雨下山水出海路距雨露屬天地湊汐¶
利以疾作收斂母留一日把百日餔民母男女皆行於野不¶
利作土功之事濡濕日生土弱難成利耗什分之六土工之事¶
亦不立當冬三月天地閉藏暑雨止大寒起萬物實熟利以¶
塡塞空郄繕邊城塗郭術平度量正權衡虚牢獄實廥倉君¶
修樂與神明相望凡一年之事畢矣舉有功賞賢罰有罪遷¶
有司之吏而第之不利作土功之事利耗什分之七土剛不立¶
晝日益短而夜日益長利以作室不利以作堂四時以得四¶
害皆服桓公曰寡人悖不知四害之服奈何管仲對曰冬作土¶
<pb:KR3c0001_SBCK_018-7b>¶
功發地藏則夏多暴雨秋霖不止春不收枯骨朽脊伐枯木¶
而去之則夏旱至矣夏有大露原煙噎下百草人釆食之傷¶
人人多疾病而不止民乃恐殆君令五官之吏與三老里有司¶
伍長行里順之令之家起火爲温其田及宫中皆蓋井母令¶
毒下及食器將飲傷人有下蟲傷禾稼凡天菑害之下也君¶
子謹避之故不八九死也大寒大暑大風大雨其至不時者¶
此謂四刑或遇以死或遇以生君子避之是亦傷人故吏者¶
所以敎順也三老里有司伍長者所以爲率也五者巳具民¶
無願者願其畢也故常以冬日順三老里有司伍長以冬賞¶
罰使各應其賞而服其罰五者不可害則君之法犯矣此示¶
民而易見故民不比也¶
桓公曰凡一年之中十二月作土功有時則爲之非其時而¶
<pb:KR3c0001_SBCK_018-8a>¶
敗將何以待之管仲對曰常令水官之吏冬時行堤防可治¶
者章而上之都都以春少事作之巳作之後常案行堤有毀¶
作大雨各葆其所可治者趣治以徒&KR0571;給大雨堤防可衣者¶
衣之衝水可据者据之終歳以母敗爲固此謂備之常時禍¶
何從來所以然者獨水蒙壤自塞而行者江河之謂也歳髙¶
其堤所以不沒也春冬取土於中秋夏取土於外濁水入之不¶
能爲敗桓公善仲父之語寡人畢矣然則寡人何事乎哉亟¶
爲寡人敎側臣¶
管子卷第十八¶
<pb:KR3c0001_SBCK_018-8b>¶
